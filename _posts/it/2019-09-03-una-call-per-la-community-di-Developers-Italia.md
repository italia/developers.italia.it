---
layout: post
title:  Una call per la community di Developers Italia
subtitle: Un appuntamento aperto a tutti per discutere i progetti, le novità e la roadmap di Developers
date:   2019-09-03 12:00:00 +0100
tags: developers community call
categories: news
author: Francesco De Augustinis
image: /assets/icons/logo-it.svg
locale: it
ref:
  en: 
redirect_from:
   -
---

Ve lo avevamo anticipato nelle scorse settimane, oggi siamo felici di annunciarvi la data: il 18 settembre si terrà la prima “community call” di [Developers Italia](https://developers.italia.it/)!

Si tratta di un’occasione aperta a tutti per discutere insieme del [catalogo del software per la PA](https://developers.italia.it/it/software/) (a riuso e non) e di tutti gli altri progetti di sviluppo open source legati a Developers Italia. Ma soprattutto sarà **un momento di networking, per conoscerci, raccontarci a vicenda su cosa stiamo lavorando**, scambiarci idee, decidere da che parte andare nelle prossime settimane e nei prossimi mesi. 

## Il programma

La prima community call di Developers Italia si terrà **il 18 settembre alle ore 15** [sulla piattaforma Zoom](https://zoom.us/j/980887806). 

Ecco il programma:

- Introduzione sugli **obiettivi della community call**. (5’)
- Cos’è Developers Italia? (10’)
- Dove siamo arrivati e dove vogliamo andare: **discussione aperta sulla nostra roadmap**. (5’)
- **Case study 1**: l’Università della Calabria racconta in che modo sta dando il suo contributo al Catalogo del Riuso. (10’)
- **Case study 2**: Alessandro Vannoni racconta la sua esperienza al Google Summer of Code 2019 con Developers Italia. (10’)
- I prossimi passi: concordiamo **gli obiettivi da dare alla nostra community**. (10’)
- Proposta degli argomenti per la prossima community call. (5’)

L’appuntamento del 18 settembre è solo l’inizio: torneremo a sentirci **ogni due settimane**. Se hai un *case study* da raccontarci e condividere o vuoi proporre un argomento, [contattaci sui nostri canali Slack](https://slack.developers.italia.it/) o proponi la tua idea durante la prossima call.

[Partecipa alla call utilizzando questo link](https://zoom.us/j/980887806).

Ti aspettiamo!

Il Team Developers Italia


[Leggi l'informativa privacy per le Community Call di Developers Italia](https://developers.italia.it/it/info-privacy-communitycall/).
