---
layout: post
title: Hacktoberfest 2020, i traguardi raggiunti
subtitle: Anche quest’anno Developers Italia ha partecipato all’evento internazionale dedicato ai progetti open source
date: 2020-11-11 10:00:00 +0100
tags: developers hacktoberfest community opensource
categories: news
author: Leonardo Favario
nickname: leo
image: /assets/icons/logo-it.png
locale: it
ref:
  en:
redirect_from:
   -
---

Developers Italia non poteva mancare all’edizione 2020 dell’Hacktoberfest,
iniziativa internazionale che ha lo scopo di favorire lo sviluppo di progetti
software open source attraverso una serie di sfide. Durante il mese di ottobre,
sviluppatori di tutto il mondo si sono confrontati su più di cento “problemi”
aperti su vari repository contenuti all’interno dell’organizzazione
[github.com/italia](https://github.com/italia): dalla semplice traduzione di un
testo, fino alla risoluzione di bug o alla definizione di nuove funzionalità chiave.

**A tutti coloro che hanno partecipato e ci hanno aiutato: un ringraziamento
speciale!** Ogni singolo contributo, dal messaggio in una Issue alla Pull
Request contenente codice funzionante, è stato fondamentale per ottenere un
ottimo risultato.

In questi giorni, infatti, **27 veri e propri contributi, ovvero proposte di
modifiche o integrazioni di software, sono stati consolidati all’interno dei
nostri repository**. Inoltre, i responsabili di progetto stanno ancora
revisionando 5 nuovi contributi che saranno consolidati nelle prossime
settimane.

Questo evento è terminato ma **le possibilità di interazione con i nostri
progetti non finiscono qui**. Tutti i [software, le librerie e i kit di
sviluppo](https://developers.italia.it/it/piattaforme) che permettono di
interagire con le Piattaforme Abilitanti del Paese **sono al 100% open source**
ed è possibile migliorare insieme questi software con un approccio aperto
e collaborativo.

Non solo. Nel [catalogo del software open
source](https://developers.italia.it/it/software), è possibile trovare
**centinaia di soluzioni** open source di titolarità di Pubbliche
Amministrazioni italiane o di singoli sviluppatori che vengono utilizzati
giornalmente da molti Enti sul territorio: anche in questo caso è possibile
dare una mano agli sviluppatori per migliorare i servizi pubblici digitali.

Vi aspettiamo, per maggiori approfondimenti sul nostro
[Slack](https://slack.developers.italia.it) e sul [Forum](https://forum.italia.it).


Il Team Developers Italia
