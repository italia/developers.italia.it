---
layout: post
title: "Online la registrazione del MeetUp Angular Roma"
subtitle: "Scopri come partecipare all'evoluzione del Design Kit e del Design system del Paese"
date: 2023-01-31 18:00:00 +0200
tags: developers angular designsystem 
categories: news
author: Matteo Vabanesi
image:  
locale: it
---
Ha riscosso grande interesse il MeetUp organizzato, lunedì 30 gennaio, dalla **community di Angular Roma** presso i locali di Spaces, zona Eur Laurentina. Circa un centinaio di partecipanti ha seguito, **in presenza e online**, l’incontro dedicato a fare il punto sull’aggiornamento del [Design Kit Angular](https://github.com/italia/design-angular-kit) nell’evoluzione a Bootstrap Italia 2.0.

Il primo MeetUp del 2023 ha visto tra i relatori **Andrea Stagi**, Open Source Project Leader per il Dipartimento per la trasformazione digitale, e **Cristian Borelli**, certificatore Angular e maintainer della libreria italia/design-angular-kit, che sono entrati nel dettaglio delle migliorie ai componenti dell’Angular Design Kit e hanno condiviso con i partecipanti lo stato dell’arte sulle lavorazioni del Design system del Paese.

La **registrazione dell’incontro** è disponibile online sul [canale YouTube della community Angular Rome](https://www.youtube.com/live/asGk-mYU-zM?feature=share), mentre su SlideShare è possibile trovare [i contenuti presentati dai relatori](https://www.slideshare.net/AndreaStagi3/angular-kit-e-design-system-del-paese-meetup-ngrome-30-gennaio-2023) nel corso dei loro interventi. 

**Partecipare all’evoluzione del Kit Angular e allo sviluppo del Design system del Paese è semplice**: 
* prova a utilizzare [Bootstrap Italia 2](https://github.com/italia/bootstrap-italia/) e il [Design Kit Angular](https://github.com/italia/design-angular-kit) nei prossimi giorni, mentre si avvicina la data del suo rilascio ufficiale;
* segnala *issue* oppure apri PR dedicate all’intero kit o su parti specifiche per aiutarci a migliorarlo, sia lato codice sia lato documentazione;
* segui gli aggiornamenti [sui nostri canali](https://slack.developers.italia.it) per conoscere le future implementazioni.

Ogni suggerimento è prezioso, ti aspettiamo.
