---
layout: post
title:  Developers Italia a Codemotion 2019, ci vediamo a Milano!
subtitle: Un booth e un meetup il 24 e 25 ottobre
date:   2019-10-23 12:00:00 +0100
tags: developers call
categories: news
author: Andrea Biancini
image: /assets/icons/logo-it.svg
locale: it
ref:
  en: 
redirect_from:
   -
---

Ciao a tutti!

Il 24 e 25 ottobre si terrà a Milano (Superstudio, Via Tortona 27) [Codemotion 2019](https://events.codemotion.com/conferences/milan/2019/), la più grande conferenza tecnica per sviluppatori d’Italia.

Anche quest'anno [Developers Italia](https://developers.italia.it/) farà parte dell'evento. Saremo presenti con un *booth* entrambe le giornate. Durante l’evento avremo modo di descrivere il lavoro che stiamo facendo per **supportare la trasformazione digitale  all’interno della Pubblica Amministrazione italiana** e per favorire la diffusione di software *open source*, in particolare con le attività legate al [Catalogo del Software](https://developers.italia.it/it/software/) e le [Linee Guida per l’Acquisizione e il Riuso del Software](https://developers.italia.it/it/riuso).

Developers Italia organizzerà anche un *meetup* nella sera di giovedì 24, presso la sede dell’evento. Durante l’incontro, presenteremo la community e gli strumenti a suo supporto e descriveremo le nostre modalità di lavoro, partendo dalle esperienze fatte su alcuni progetti.

[Guarda l’agenda della giornata!](https://events.codemotion.com/conferences/milan/2019/agenda)

Speriamo di vedervi in tanti al *meetup* e vi aspettiamo a Milano al *booth* di Developers Italia!

