---
layout: post
title:  Nasce Hack.Developers, il più grande code sprint mai realizzato in Italia
subtitle: Il 7 e 8 Ottobre, partecipa in più di 20 sedi nel territorio per costruire una PA a misura di cittadino
date:   2017-07-27 17:00:00 +0100
tags: hackathon eventi sviluppatori
categories: news
author: Giovanni Bajo
nickname: rasky
image: /assets/icons/logo-it.png
locale: it
redirect_from:
  - /hackathon/eventi/sviluppatori/2017/07/27/hack-developers-hackathon-per-pubblica-amministrazione.html
---

Probabilmente sarete pronti a partire per le vacanze, ma prima segnate in agenda le date del **7 e 8 ottobre 2017** perché il [Team per la Trasformazione Digitale](https://teamdigitale.governo.it/), in collaborazione con [Codemotion](https://codemotionworld.com/), organizza [Hack Developers Italia](https://hack.developers.italia.it), il più grande code sprint mai realizzato in Italia.

Durante quel weekend tutte le tech community italiane e gli sviluppatori potranno partecipare alla maratona di programmazione organizzata **in contemporanea in oltre 20 città** su tutto il territorio nazionale. L'obiettivo è costruire insieme una Pubblica Amministrazione a misura di cittadino, rendendo i servizi pubblici più accessibili, semplici ed efficaci.

![Developers](/assets/images/posts/hackdevelopers.png)

All'hackathon si può partecipare in due modi:

 * [iscrivendosi come partecipante](https://codemotion.us2.list-manage.com/subscribe?u=a31186bb93e8a168030b2c424&id=32376a094a)

oppure

 * [candidandosi come host per una sede locale su territorio](https://hack.developers.italia.it/call-4-hosts/)


Le challenge saranno pubblicate nel corso dei [prossimi mesi](https://hack.developers.italia.it/roadmap/), ma per una prima indicazione dei contenuti tecnologici abbiamo creato una [pagina dedicata](https://hack.developers.italia.it/challenge/). Le [sedi](https://hack.developers.italia.it/#text-7) dirette organizzate da Codemotion saranno Torino, Milano, Firenze, Roma e Bari. Per le altre sedi è aperta da oggi una [Call 4 Hosts](https://hack.developers.italia.it/call-4-hosts/).

Per qualsiasi altra informazione, abbiamo creato una pagina di [FAQ](https://hack.developers.italia.it/faq/).

Vi aspettiamo!

*UPDATE*: c'è anche un [thread nel forum](https://forum.italia.it/t/hack-developers-lhackathon-di-developers-italia/1135/4) per avere maggiori informazioni.
