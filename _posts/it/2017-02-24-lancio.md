---
layout: post
title:  Benvenuti in Developers Italia!
subtitle: Apre in beta la community italiana degli sviluppatori dei servizi pubblici digitali
date:   2017-02-24 11:00:00 +0100
tags: eventi sviluppatori
categories: news
author: Giovanni Bajo
image: /assets/icons/logo-it.png
locale: it
redirect_from:
  - /eventi/sviluppatori/2017/02/24/lancio.html
---

Developers Italia, creata in collaborazione tra [AgID](https://agid.gov.it) e il [Team per la Trasformazione Digitale](https://teamdigitale.governo.it), è la community italiana di sviluppatori di servizi pubblici, una piattaforma tecnologica dove ospitare tutti i principali progetti tecnologici di Paese che prevede:

 * uno spazio su GitHub per ospitare il codice sorgente e librerie open-source pronte all’uso e all’integrazione;
 * un’area basata su ReadTheDocs (Docs Italia) per riscrivere la documentazione finalmente in formato moderno, pensata e scritta per la fruizione da tecnico a tecnico;
 * una newsletter e uno spazio per le news, per essere avvertiti quando esce una nuova versione (invece che doverlo scoprire per sbaglio, magari a progetto finito…);
 * un forum aperto basato su Discourse, dove poter liberamente discutere con colleghi in tutta Italia.



![Developers](https://developers.italia.it/assets/images/independent-developer.jpg)

[©Negative space via Unsplash CCBY](https://unsplash.com/photos/6g0KJWnBhxg)

Stiamo anche valutando un ambiente di sandboxing per le API, per avere una reference chiara e semplice, testare la connessione alle API direttamente dal browser, e scaricare “scheletri di client” già pronti.

Crediamo che le iniziative tecnologiche non avranno mai successo perché imposte per legge, ma solo se utili per i cittadini, moderne, facili da integrare per gli sviluppatori. A tal fine vogliamo quindi creare un ambiente aperto dove offrire strumenti e documentazione, ricevere commenti e contributi, interagire con gli sviluppatori del settore pubblico e del settore privato, aumentare la qualità e la semplicità.

La piattaforma oggi è un guscio da riempire e abbiamo bisogno del contributo di tutti. Entrate in Developers Italia e aiutateci a costruire le fondamenta dei nuovi servizi pubblici italiani.

Per ulteriori approfondimenti, leggi anche il nostro [post su Medium](https://medium.com/team-per-la-trasformazione-digitale)

