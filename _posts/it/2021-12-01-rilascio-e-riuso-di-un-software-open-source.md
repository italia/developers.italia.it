---
layout: post
title: "Rilascio e riuso di un software open source - le esperienze del CNR e dell’ISS"
subtitle: Scopri tutto sulla community call del 24 novembre 
date: 2021-12-01 09:00:00 +0200
tags: developers riuso opensource
categories: news
author: Giuseppe De Marco
image: /assets/icons/logo-it.png
locale: it
---
Non hai potuto seguire la community call del 24 novembre? Niente paura, ecco una breve sintesi degli argomenti più importanti discussi durante l'evento. 

**Marco Spasiano** ci ha raccontato come il software open source del **[CNR - Centro Nazionale delle Ricerche, attualmente presente Catalogo del software di Developers Italia](https://developers.italia.it/it/pa/cnr.html)**, viene mantenuto internamente e con contributi di terze parti e condiviso con il sistema paese. Marco ha illustrato i vantaggi della natura collaborativa alla base della realizzazione del software e del ciclo di vita di questo, l’esperienza di pubblicazione di un software a catalogo e tanti buoni consigli su come scegliere la soluzione giusta per le proprie esigenze. A seguire il suo collega **Cristian Lucchesi** ha descritto le caratteristiche principali di [ePAS](https://developers.italia.it/it/software/cnr-consiglionazionaledellericerche-epas), l’applicazione web per la gestione del personale, dedicando alcune importanti considerazioni sull’architettura e sui componenti del software, sui costi di migrazione ed integrazione e sull’affidabilità, sull’utilità e sul valore che questa piattaforma esprime all’interno della propria organizzazione. 

Dalla fase di rilascio a quella di riuso: Cristian ha poi passato la parola a **Ciro Salvo**, dell’**Istituto Superiore di Sanità**, che ha raccontato l’esperienza di riuso di [SIGLA](https://developers.italia.it/it/software/cnr-consiglionazionaledellericerche-sigla-main), supportata dalla comunità degli sviluppatori del CNR e diretta espressione della natura collaborativa e portatrice di valori utili. 

In conclusione, è stato possibile approfondire alcuni aspetti tecnici di ePAS e si è infine parlato dell’utilità del software nel gestire il personale in tempo di pandemia.

Vuoi rivedere tutta la community call? **[Guarda il video](https://www.youtube.com/watch?v=Q6bCRei3UHU&list=PLLZQsns4g-N5Eu8xv0L-iYhGU-IWBQSTL)** su YouTube. 

Gli incontri della community si prendono una pausa e **tornano a gennaio**. Vuoi ricevere una mail con tutti i dettagli sul prossimo incontro? **[Compila l’apposito form](https://ec.europa.eu/eusurvey/runner/InfoDesDev)** e ricevi aggiornamenti sulle iniziative Developers Italia e Designers Italia.
