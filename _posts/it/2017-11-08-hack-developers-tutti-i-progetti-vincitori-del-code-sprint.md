---
layout: post
title:  Hack.Developers, tutti i progetti vincitori del code-sprint
subtitle: Annunciati i progetti vincitori del premio Wise Turtle, sviluppati entro 30 giorni dalla fine di Hack.Developers
date:   2017-11-08 10:00:00 +0100
tags: hackathon eventi sviluppatori
categories: news
author: Giovanni Bajo
nickname: rasky
image: /assets/icons/logo-it.png
locale: it
redirect_from:
   -
---

Finalmente abbiamo la lista completa dei progetti di [Hack.Developers](https://hack.developers.italia.it/) che si sono aggiudicati un premio! Ai [due team primi classificati nella sezione Fast Rabbit](https://developers.italia.it/it/news/2017/10/23/hack-developers-ecco-i-vincitori-fast-rabbit.html) si sono aggiunti i nomi dei **sei team vincitori della categoria Wise Turtle**, dedicata ai progetti sviluppati entro la fine del mese successivo alle 48 ore di code-sprint.

Ecco i contributi premiati:

 - **AloneInTheDark**, dalla sede di San Francisco, ha sviluppato un [microservizio per velocizzare la visualizzazione dei grafici prodotti](https://github.com/italia/daf-cacher/pull/2) dal Data & Analytics Framework (progetto: [daf-cacher](https://github.com/italia/daf-cacher))
 - **HAL 0x9000**, dalla sede di Camerino, ha sviluppato [una libreria per leggere e visualizzare il codice univoco](https://github.com/italia/cie-PN532/pull/2) di una Carta d’Identità Elettronica con Arduino, che consente a chiunque di sviluppare prodotti fisici e servizi che si basano sull’identificazione personale (progetto: [cie-PN532](https://github.com/italia/cie-PN532))
 - **TPCWare**, dalla sede di Roma, ha sviluppato [un plugin](https://github.com/italia/spid-dotnet-sdk/pull/6) per consentire agli sviluppatori di applicazioni web basate su .NET una facile integrazione del login con il sistema di identità digitale SPID (progetto: [spid-dotnet-sdk](https://github.com/italia/spid-dotnet-sdk))
 - **Microdevelopers**, dalla sede di Milano, ha sviluppato [un servizio per l’acquisizione di dati](https://github.com/italia/daf-replicate-ingestion/pull/8) di Km4City/Replicate (piattaforma SmartCity del Comune di Firenze) all’interno del Data & Analytics Framework (progetto: [daf-replicate-ingestion](https://github.com/italia/daf-replicate-ingestion))
 - **Fervento**, dalla sede di Napoli, ha sviluppato [strumenti per consentire la verifica di SLA](https://github.com/italia/anpr-github-metrics/pull/2) utilizzando GitHub come strumento gratuito di ticketing (progetto: [anpr-github-metrics](https://github.com/italia/anpr-github-metrics))
 - **I 3 ignoti**, dalla sede di Roma, hanno creato [un prototipo di applicazione](https://github.com/italia/anpr-github-metrics) per visualizzare dati del Data & Analytics Framework usando la libreria grafica D3.js (progetto: [daf-dataportal-public](https://github.com/italia/daf-dataportal-public))

“*Il codice prodotto è tanto e di alta qualità, ed è stato difficile scegliere sei pull request da riconoscere in particolare*”, racconta sul canale Slack dell’Hackathon Riccardo Iaconelli, uno dei mentor del Team Digitale che ha preso parte alla [selezione](https://hack.developers.italia.it/premi/).

Per questo anche gli altri lavori (qui trovi [i dieci migliori](https://hack.developers.italia.it/vincitori-premio-wise-turtle/)) saranno valorizzati: “*Ricordo che l'avventura continua per tutti! Faremo un merge di ogni contributo di valore nei prossimi giorni, chi ci ha lavorato sarà invitato nell'organizzazione GitHub Italia, e sarà dato accesso in scrittura ai developer che hanno fatto partire nuovi software, con la visibilità e le opportunità che ovviamente questo ruolo comporta. Ci saranno altri eventi per la comunità e molte altre occasioni per ritrovarsi e condividere idee e progetti*”.

## Ti aspettiamo a Roma e... su Slack!

L’avventura dell’Hackathon, infatti, è **tutt’altro che finita**.

Il primo appuntamento è a Roma, il 21 novembre, quando [tutti i team vincitori saranno premiati](https://hack.developers.italia.it/cerimonia-di-chiusura/) **alla presenza di Diego Piacentini**, il Commissario straordinario per l’attuazione dell’Agenda Digitale.

Nel frattempo la community di sviluppatori nata con Hack.Developers continua a vivere: **tutto il lavoro ricevuto tramite pull request** sarà riconosciuto e **tutto il contributo futuro** verrà incoraggiato e valorizzato, con le regole classiche di una comunità di sviluppo open. Per questo lo Slack e gli altri strumenti di sviluppo utilizzati nell'hackathon rimarranno aperti e a disposizione della comunità, per diventare sempre di più un punto di riferimento per **tutti coloro che vogliono contribuire alla digitalizzazione della PA**.

Un grazie speciale a tutti quelli che hanno partecipato a Hack.Developers,

Il Team Developers Italia
