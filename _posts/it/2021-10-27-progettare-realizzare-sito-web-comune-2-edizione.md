---
layout: post
title: "Progettare e realizzare il sito web di un Comune - 2ᵃ edizione"
subtitle: Dopo l’esperienza pilota primaverile, torna con 4 nuovi incontri il ciclo di webinar dedicato alla progettazione e alla realizzazione del sito web di un Comune
date: 2021-10-27 13:00:00 +0200
tags: developers designers opensource
categories: news
author: Michela Gabrieli
nickname: michela
image: /assets/icons/logo-it.png
locale: it
---
Come progettare e realizzare il sito web di un Comune? Il Dipartimento per la trasformazione digitale, AgID e Formez PA organizzano, a partire da martedì 9 novembre, un corso di 4 webinar per conoscere e utilizzare le risorse messe a disposizione di Pubbliche amministrazioni e fornitori per progettare e realizzare il sito web di un Comune, grazie al [modello dei siti web](https://italia.github.io/design-comuni-prototipi/){:target="_blank"} messo a disposizione da [Designers Italia](https://designers.italia.it/){:target="_blank"} e alle soluzioni disponibili nel [Catalogo del software a riuso](https://developers.italia.it/it/software){:target="_blank"} di [Developers Italia](https://developers.italia.it/){:target="_blank"}.

Il modello dei siti web per i Comuni propone uno **standard** per tutte le amministrazioni comunali che vogliono rendere più semplice ed efficace il proprio sito, sulla base degli effettivi bisogni dei cittadini. Ciascun Comune può quindi partire da componenti testate e verificate con gli utenti, in modo da potersi concentrare sugli elementi di unicità del servizio/della città, senza dover reinventare ogni volta la ruota.

Designers Italia mette inoltre a disposizione di Pubbliche Amministrazioni e fornitori una “[cassetta degli attrezzi](https://designers.italia.it/kit/){:target="_blank"}” per **progettare siti sempre più utili**, semplici da usare e inclusivi: si tratta di strumenti ideati per facilitare PA e fornitori nell’adozione di un approccio virtuoso alla trasformazione digitale.

In aggiunta, grazie allo sviluppo in modalità open source, è possibile riutilizzare quanto messo a disposizione sul Catalogo di Developers Italia per rendere semplice, sicura ed economica la realizzazione, l’adozione e la manutenzione della soluzione scelta lato software.

Il corso è rivolto principalmente a coloro che, nei Comuni, nelle in house e presso i loro fornitori, si occupano della realizzazione o dell'aggiornamento del sito web dell’ente. Le **4 sessioni** on line, della durata di **2 ore** ciascuna, sono previste nelle seguenti date: **martedì 9 novembre**, **martedì 16 novembre**, **martedì 23 novembre** e **martedì 30 novembre** sempre **dalle ore 14.30 alle ore 16.30**. Non è possibile partecipare a un solo webinar.

Per partecipare, **[registrati all’iniziativa](http://eventipa.formez.it/node/328513){:target="_blank"}** sul sito Eventi PA. Ti aspettiamo!

Il Team di Developers Italia e Designers Italia
