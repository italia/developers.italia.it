---
layout: post
title: "Riparte la survey dedicata alla community"
subtitle: Prosegue l’attività di ascolto promossa da Designers Italia verso progettisti, sviluppatori e funzionari della PA
date: 2022-02-09 12:00:00 +0200
tags: developers designers survey community
categories: news
author: Michela Gabrieli
image: /assets/icons/logo-it.png
locale: it
---

Nell’ultimo anno la partecipazione ai canali della nostra community, dove le persone che progettano, sviluppano e lavorano nella Pubblica Amministrazione e del settore si confrontano quotidianamente, è cresciuta, passando da 15.000 utenti registrati a 19.000, segnando quindi un **aumento del 25%**. Un risultato importante, al quale si aggiunge l’interesse dimostrato da oltre 1.000 professionisti alle iniziative di formazione, proposte nel corso del 2021, dedicate alla progettazione e allo sviluppo dei servizi pubblici digitali. Segnali positivi che dimostrano come PA, fornitori e società in house siano sempre più interessati e attenti ai temi trattati e alle modalità di confronto. 
Per questo motivo, a un anno dalla [precedente indagine](https://medium.com/designers-italia/il-valore-della-community-per-designers-italia-e-developers-italia-bd486dff2a6d), ci sembra doveroso metterci nuovamente in ascolto, per comprendere al meglio come Developers Italia sia percepita, l’uso e l’esperienza degli strumenti messi a disposizione e le aspettative future. 

Ci interessa la tua opinione! Aiutaci compilando, se ancora non l’hai fatto, **il nostro [questionario](https://ec.europa.eu/eusurvey/runner/communitysurvey2022_news)**, disponibile online **fino al 24 febbraio**. La tua collaborazione è per noi preziosa. 
