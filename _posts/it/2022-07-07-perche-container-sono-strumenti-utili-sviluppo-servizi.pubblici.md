---
layout: post
title: "Perché i container sono strumenti utili nello sviluppo di servizi pubblici digitali"
subtitle: "Scopri tutto sul Community lab del 29 giugno: leggi la sintesi e guarda il video"
date: 2022-07-07 08:00:00 +0200
tags: developers designers container
categories: news
author: Michela Gabrieli
image: /assets/icons/logo-it.png
locale: it
---
Il 29 giugno si è tenuto l’ultimo appuntamento stagionale con [i nostri laboratori sui servizi pubblici digitali](https://innovazione.gov.it/notizie/articoli/developers-italia-e-designers-italia-le-persone-al-centro-della-community/). Abbiamo chiuso in bellezza, grazie al prezioso intervento di Fabio Bonelli, software engineer del Dipartimento per la trasformazione digitale.

Fabio ha illustrato i vantaggi dei container per lo sviluppo nell’ambito dei servizi pubblici, che contribuiscono a ridurre i problemi dati dalle differenze di ambienti, stanno alla base dei processi di *Continuous Integration e testing* e godono di un grande ecosistema in continua evoluzione.

Come da tradizione nei nostri lab, Fabio ci ha portato velocemente dalla teoria alla pratica mostrandoci una demo di un container, usando lo strumento Docker e visualizzandone le principali caratteristiche. Insieme a lui, abbiamo usato un container già pronto, ne abbiamo creato uno nuovo e abbiamo infine combinato assieme più container.

L’incontro si è chiuso con le domande dei partecipanti e con una call to action per tutti: Installa Docker o Podman e… sperimenta: [https://github.com/bfabio/containers](https://github.com/bfabio/containers).

I community lab per questa stagione terminano qui, ci prendiamo una meritata vacanza. Ma è solo un arrivederci, ci rivediamo dopo l’estate!

Nel frattempo, **[guarda la registrazione](https://www.youtube.com/watch?v=SwbP7DA9eR0)** di questo lab e **[scarica la presentazione in PDF](/assets/images/posts/2022-07-07/290622_Community_lab.pdf)**.

Per ricevere i prossimi aggiornamenti resta in contatto con noi su [Slack Developers](https://slack.developers.italia.it/), iscriviti alla nostra [mailing list](https://unisciti.developers.italia.it) e continua a seguirci sugli account Twitter di [Developers Italia](https://twitter.com/developersITA) e [Designers Italia](https://twitter.com/DesignersITA).
