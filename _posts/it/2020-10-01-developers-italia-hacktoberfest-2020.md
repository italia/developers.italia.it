---
layout: post
title: Inizia l'Hacktoberfest 2020
subtitle: Anche quest'anno Developers Italia partecipa all’evento internazionale per favorire lo sviluppo di software open source
date:   2020-10-01 10:00:00 +0100
tags: developers hacktoberfest community
categories: news
author: Leonardo Favario
image: /assets/icons/logo-it.svg
locale: it
ref:
  en:
redirect_from:
   -
---

Dopo il [successo dello scorso
anno](https://developers.italia.it/it/news/2019/11/14/terminato-hacktoberfest-tiriamo-le-somme),
che ha visto il contributo di decine di sviluppatori open source, Developers
Italia parteciperà anche a questa **nuova edizione 2020
dell’[Hacktoberfest](https://hacktoberfest.digitalocean.com/)**.

L’iniziativa ha lo scopo di favorire la crescita di progetti di software libero
attraverso una serie di sfide da completare a ottobre. Nel corso del mese sarà
quindi possibile contribuire anche ai progetti software ospitati all’interno
delle organizzazioni Github [/italia](https://github.com/italia)
e [/teamdigitale](https://github.com/teamdigitale). 
Sarà l’occasione per chiunque di dare il proprio contributo allo sviluppo dei
servizi pubblici digitali, e quindi al miglioramento del rapporto tra cittadini
e Pubblica amministrazione.

Attualmente vi sono più di **cento “problemi”** (_issue_) aperti che spaziano
su diversi livelli di complessità: dalla semplice traduzione di un testo, fino
ad attività più stimolanti come la risoluzione di bug o alla definizione di
nuove funzionalità chiave.

La sfida consiste nel trovare una soluzione per questi problemi e proporre del
codice funzionante ai _maintainer_ attraverso il sistema di _pull request_:
**l’impatto è assicurato**! Dopo un’attenta revisione, ogni contributo
significativo sarà consolidato con il resto del codice e verrà fruito da
moltissimi cittadini, PA e imprese che giornalmente affrontano le sfide della
digitalizzazione dei propri servizi.

Questa iniziativa può essere un ottimo punto di partenza per capire il mondo
del software libero e **iniziare a contribuire ai progetti di digitalizzazione
dei servizi pubblici italiani**.

L’elenco di tutte le issue qualificanti per questa iniziativa è visitabile
nella pagina [cosa
fare](https://developers.italia.it/it/cosa-fare?type=Hacktoberfest) e, per
ciascuna di esse, si può consultare lo stato nel [project
dedicato](https://github.com/orgs/italia/projects/3).

Come sempre, per qualsiasi domanda o dubbio è possibile discutere direttamente
con i maintainer dei software sul nostro [Slack](https://slack.developers.italia.it/)
o sul [Forum](https://forum.italia.it).

Aspettiamo le vostre pull request e… happy hacktoberfest!

Il Team Developers Italia
