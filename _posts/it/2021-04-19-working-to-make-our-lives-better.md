---
layout: post
title: Working to make our lives better
subtitle: Developers Italia tra i relatori all’evento internazionale di chiusura del programma ISA²
date: 2021-04-19 10:00:00 +0100
tags: 
categories: news
author: Michela Gabrieli
image: /assets/icons/logo-it.png
locale: it
ref:
  en: /en/news/2021/04/19/working-to-make-our-lives-better
---

Anche Developers Italia parteciperà all’evento internazionale “[Working to make our lives better](https://digitallpublic.eu/)” che si terrà online i prossimi 20, 21 e 22 aprile.

Si tratta dell’evento conclusivo del programma europeo [ISA²](https://ec.europa.eu/isa2/isa2_en). L’iniziativa, gestita da DG DIGIT della Commissione Europea, sostiene lo sviluppo di soluzioni digitali che consentono alle pubbliche amministrazioni, alle imprese e ai cittadini in Europa di beneficiare di **servizi pubblici interoperabili transfrontalieri e intersettoriali**. Grazie alla collaborazione degli Stati membri, il programma ha contribuito a creare servizi pubblici condivisi per i cittadini, fornito soluzioni interoperabili gratuite alle aziende e collegato varie organizzazioni in diversi settori.

Il convegno sarà l’occasione per analizzare i successi nella trasformazione digitale dei servizi pubblici in tutta l'UE e celebrare il prossimo passo di questo viaggio guardando al futuro digitale dell'Europa dando l’avvio al nuovo programma “Digital Europe”.

Con oltre 1500 partecipanti già registrati, l’evento è organizzato in più di 30 sessioni, e darà l’occasione di prendere parte a discussioni su innovazione e GovTech, interoperabilità, open source, città intelligenti, fiducia e sicurezza. Ospiterà numerosi ospiti europei e internazionali provenienti da istituzioni, Stati membri e mondo dell’industria, tra i quali anche Developers Italia, presente mercoledì 21 aprile alle 10.45 nella sessione “[The role of open source in the public sector](https://digitallpublic.eu/agenda/)”.

Se sei interessato puoi partecipare all’evento registrandoti al seguente [link](https://digitallpublic.app.swapcard.com/event/digitall-public/planning/UGxhbm5pbmdfMzUzNTA3).
