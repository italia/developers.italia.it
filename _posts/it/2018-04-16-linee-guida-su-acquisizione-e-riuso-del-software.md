---
layout: post
title:  Linee guida sull’acquisizione e il riuso del software, aperta la consultazione
subtitle: La consultazione aperta dal 5 aprile al 5 maggio 2018
date:   2018-04-16 10:00:00 +0100
tags: developers software opensource
categories: news
author: Francesco De Augustinis
image: /assets/icons/logo-it.svg
locale: it
redirect_from:
   -
---

Dal **5 aprile al 5 maggio** su [Docs Italia](https://docs.italia.it/) è stato possibile partecipare ad una consultazione pubblica sulle nuove “[Linee guida sull’acquisizione e il riuso di software per le pubbliche amministrazioni](https://docs.italia.it/italia/developers-italia/lg-acquisizione-e-riuso-software-per-pa-docs/it/stabile/)”.

Il testo stabilisce regole e modalità di **acquisizione** e di **condivisione** del software tra tutti i soggetti pubblici. La consultazione è aperta a tutti, in particolare **i fornitori e le pubbliche amministrazioni**.

## Le nuove linee guida sul software: di che si tratta

Le “[Linee guida sull’acquisizione e il riuso di software per le pubbliche amministrazioni](https://docs.italia.it/italia/developers-italia/lg-acquisizione-e-riuso-software-per-pa-docs/it/stabile/)” sono espressamente previste dal [Codice dell’amministrazione digitale](https://docs.italia.it/italia/piano-triennale-ict/codice-amministrazione-digitale-docs/it/v2017-12-13/_rst/capo6.html) (CAD). Servono per:

* Definire in che modo una pubblica amministrazione deve effettuare la **valutazione comparativa** obbligatoria per acquisire un software, preferendo il software open source all’acquisizione di software tramite licenza.

* Indicare in che modo le pubbliche amministrazioni possono condividere e riutilizzare il software sotto licenza aperta e i requisiti che le piattaforme per la pubblicazione e la condivisione (come [GitHub](https://github.com/) e [GitLab](https://about.gitlab.com/)) devono avere.

## Partecipa alla consultazione!

Puoi prendere parte alla consultazione direttamente su [Docs Italia](https://docs.italia.it/italia/developers-italia/lg-acquisizione-e-riuso-software-per-pa-docs/it/stabile/), cliccando l’apposito link in fondo ad ogni sezione delle linee guida ed aprendo la discussione. Tutti i contributi saranno presi in considerazione dall’[Agenzia per l’Italia Digitale](http://www.agid.gov.it/) e dal [Team per la trasformazione digitale](https://teamdigitale.governo.it/) per la redazione del testo definitivo.

[Partecipa subito alla consultazione!](https://docs.italia.it/italia/developers-italia/lg-acquisizione-e-riuso-software-per-pa-docs/it/stabile/)

A presto!

Il team di Developers Italia
