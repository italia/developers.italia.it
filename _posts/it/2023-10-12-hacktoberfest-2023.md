---
layout: post
title: "Hacktoberfest 2023"
subtitle: "Dai il tuo contributo all'Open Source"
date: 2023-10-12 15:00:00 +0200
tags: developers community opensource
categories: news
author: Andrea Stagi
image:
locale: it
---
Developers Italia parteciperà anche quest’anno all'evento [Hacktoberfest](https://hacktoberfest.com/), un'occasione globale che raduna **appassionati di open source da tutto il mondo**. Durante l'intero mese di ottobre, gli interessati, a prescindere dal livello di esperienza, avranno l'opportunità di confrontarsi e divertirsi partecipando a diverse sfide. 

Gli ambiti di contributo sono molteplici, spaziando dalla traduzione di testi alla stesura di documentazione, dalla risoluzione di bug alla definizione di nuove funzionalità. I partecipanti saranno chiamati a **proporre soluzioni e modifiche attraverso il sistema di pull request**, con l'obiettivo di consolidare contributi significativi con il codice esistente. Una volta accuratamente revisionati, tali contributi saranno integrati e fruibili da cittadini, Pubblica Amministrazione e imprese impegnate nella digitalizzazione dei propri servizi. 

Sono molteplici le opportunità di contributo offerte da Developers Italia, che ospita progetti software su GitHub in [https://github.com/italia](https://github.com/italia). Questa iniziativa mira a sostenere lo **sviluppo dei servizi pubblici digitali**, promuovendo un miglioramento nei rapporti tra cittadini e Pubblica Amministrazione. I progetti riguardano infatti tematiche come SPID, publiccode.yml, OpenAPI (come il validatore di API), il sito e le API di Developers Italia, le attività legate allo sviluppo front-end nei repository di Designers Italia, con sfide che coinvolgono Bootstrap e React. 

Per coloro che desiderano contribuire, è possibile consultare **l'elenco di tutte le issue valide per l'evento** sulla [pagina cosa fare](https://developers.italia.it/it/cosa-fare?type=Hacktoberfest), che sarà regolarmente aggiornata nel corso dell'iniziativa. Si invita a discutere con i maintainer dei software su [Slack di Developers Italia](https://slack.developers.italia.it/) o su [Forum Italia](https://forum.italia.it/) e a registrarsi all'evento sul [sito ufficiale di Hacktoberfest](https://hacktoberfest.com/).

Ricordiamo che l'impegno nel contribuire al miglioramento dei servizi pubblici digitali del Paese è aperto tutto l'anno. Il Team di Developers Italia ti aspetta. Unisciti a questa avvincente iniziativa di sviluppo open source!
