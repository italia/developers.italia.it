---
layout: post
title: "Community Call - il riutilizzo dei modelli di Designers Italia"
subtitle: Scopri di cosa abbiamo parlato durante la call del 22 settembre
date: 2021-09-27 10:00:00 +0200
tags: developers designers opensource riuso
categories: news
author: Francesco Pognante
image: /assets/icons/logo-it.png
locale: it
---

Dopo la pausa estiva, sono ripartite le community call: il **22 settembre**
abbiamo parlato delle esperienze di riuso dei modelli e kit messi a disposizione
da Designers Italia, in origine pensati per
[comuni](https://designers.italia.it/modello/comuni/){:target="_blank"} e
[scuole](https://designers.italia.it/modello/scuole/){:target="_blank"}, e in
questo caso utilizzati anche in altri settori. Come sempre, un piacevole momento
di confronto che ha riunito varie professionalità e background all’insegna
dell’open source.

Tra i protagonisti dell’incontro abbiamo ascoltato Giulio Burroni, project
manager di  una società di Siena che lavora nel settore dello sviluppo software,
del design e comunicazione. Insieme al suo gruppo di lavoro, Giulio ha
realizzato due portali per l'orientamento degli studenti
([orienta.unipv.it](https://orienta.unipv.it/){:target="_blank"} e
[orientarsi.unisi.it](https://orientarsi.unisi.it/){:target="_blank"}),
sottolineando come, nella sua esperienza, l’approccio collaborativo di co-design
abbia portato a una migliore organizzazione. È poi intervenuto Andrea Manica, di
[Apss](https://www.apss.tn.it/){:target="_blank"}, azienda provinciale per i
servizi sanitari di Trento, che ha raccontato la sua esperienza di utilizzo del
modello per il settore sanitario e la migrazione di una grande quantità di dati
sul nuovo portale dell’azienda. A seguire Leonardo Milan, studente di
comunicazione dell’Università di Padova, ci ha raccontato come ha realizzato il
nuovo sito per la sua parrocchia grazie all’ausilio del tema per la piattaforma
Wordpress di [Bootstrap
Italia](https://italia.github.io/bootstrap-italia/){:target="_blank"}, grazie
all’immediatezza e alla semplicità d’uso dei componenti del design system.

Non hai potuto seguire la call, ma ti piacerebbe approfondire? [Guarda il
video](https://www.youtube.com/watch?v=q0Uh_5SOCFA){:target="_blank"}
dell’incontro sul canale YouTube del Dipartimento per la trasformazione
digitale.

Se vuoi restare in contatto con la community e raccontare la tua esperienza con
i modelli e kit in riuso, puoi interagire su
[Slack](https://developersitalia.slack.com/archives/C023MSRP03V){:target="_blank"}
e rimanere sempre sul pezzo, seguendo [Developers
Italia](https://twitter.com/developersITA){:target="_blank"} e [Designers
Italia](https://twitter.com/DesignersITA){:target="_blank"} anche su Twitter.

E ora, è già il momento di annunciare la prossima data: le community call
tornano il **27 ottobre**. Ti aspettiamo!
