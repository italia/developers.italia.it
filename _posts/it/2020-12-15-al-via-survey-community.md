---
layout: post
title: Al via la survey per la community
subtitle: Developers Italia si interroga, partendo dall’opinione dei membri della community
date: 2020-12-15 10:00:00 +0100
tags: community sviluppatori developers designers
categories: news
author: Leonardo Favario
nickname: leo
image: /assets/icons/logo-it.png
locale: it
ref:
  en:
redirect_from:
   -
---

Sono passati tre anni dalla presentazione ufficiale della nostra community e,
anche per rispondere sempre in maniera più adeguata ai bisogni di coloro che ne
fanno parte, la piattaforma intende consolidare l’efficacia della propria
azione di supporto. Una verifica in linea con i principi del design thinking
e del miglioramento continuo dell’offerta di servizi grazie alla collaborazione
con il team di [Designers Italia](https://designers.italia.it), pensata per
mettere alla prova quanto realizzato negli anni e per capire, con uno sguardo
rivolto al futuro, le necessità delle PA di fronte alle sfide della
trasformazione digitale.

Il piano di ricerca, ideato da Designers Italia, secondo quanto previsto dalle
[Linee guida di design sulla user
research](https://docs.italia.it/italia/designers-italia/design-linee-guida-docs/it/stabile/doc/user-research/ricerche-qualitative.html),
riguarderà l’esperienza d’uso e il grado di soddisfazione rispetto alle risorse
fornite dai canali di Developers Italia e dai singoli strumenti per lo sviluppo
e il riuso di soluzioni open source. L’obiettivo è conoscere meglio i soggetti
che hanno creato o utilizzato le risorse messe a disposizione da Developers
Italia, esplorare la community che collabora tramite il canale Slack e Forum
Italia, e analizzare l’ecosistema di attori coinvolti nello sviluppo di servizi
digitali per la PA.

Raccolta dati, survey e interviste saranno la base dalla quale ripartire, per
verificare lo stato e i desideri della community di Developers Italia, ma
soprattutto per strutturare, insieme, un’azione sempre più efficace. Maggiori
approfondimenti sul protocollo di ricerca e gli strumenti utilizzati sono
disponibili nell’[articolo Medium
dedicato](https://medium.com/designers-italia/lavori-in-corso-designers-italia-si-mette-in-gioco-e-riparte-dalla-ricerca-f52884752bd).

Mettersi in gioco è il nostro modo per farsi trovare pronti.

Partecipa alla trasformazione digitale della PA, iscriviti
a [Slack](https://slack.developers.italia.it) ed entra nei canali dedicati ai
progetti e sul [Forum](https://forum.italia.it) per condividere la tua
esperienza.

Survey e interviste sono realizzate nel rispetto della privacy.
Parola di sviluppatore!

Il Team Developers Italia
