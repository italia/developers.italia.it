---
layout: post
title: "Community call: come si gestisce una soluzione a riuso"
subtitle: Le esperienze di riuso di due software a catalogo pubblicati dal Consiglio Nazionale delle Ricerche - CNR
date: 2021-11-12 12:00:00 +0200
tags: developers riuso opensource
categories: news
author: Michela Gabrieli
image: /assets/icons/logo-it.png
locale: it
---
Dopo aver visto insieme esempi di [servizi pubblici basati su API](https://developers.italia.it/it/news/2021/11/03/progettare-servizi-pubblici-basati-su-api){:target="_blank"} durante la community call di ottobre, il **24 novembre  alle ore 15.30** scopriremo l’interessante esperienza di riuso di **due soluzioni** messe a [Catalogo](https://developers.italia.it/it/software){:target="_blank"} dal Consiglio Nazionale delle Ricerche (CNR): [ePAS](https://developers.italia.it/it/software/cnr-consiglionazionaledellericerche-epas){:target="_blank"} (Electronic Personnel Attendance System) e [SIGLA](https://developers.italia.it/it/software/cnr-consiglionazionaledellericerche-sigla-main){:target="_blank"} (Sistema informativo per la gestione delle linee di attività). Vediamo meglio di cosa si tratta.

ePAS è un sistema di **rilevazione e gestione delle presenze del personale**, che permette, tra le altre cose, di inviare gli attestati di presenza del personale e gestire/validare i calendari di servizi di turno e reperibilità, timbrature dei badge e molto altro.

SIGLA, invece, **gestisce la contabilità finanziaria e della rendicontazione economica ed analitica**, permettendo, ad esempio, la definizione della struttura organizzativa dell'ente, la realizzazione del piano dei conti finanziario ed economico e il bilancio di previsione decisionale/gestionale.
 
Durante l’incontro, Marco Spasiano (CNR), Cristian Lucchesi (CNR) e Ciro Salvio (Istituto Superiore di Sanità) ci illustreranno i casi di cessione e riuso di ePAS e SIGLA raccontando la loro storia, in qualità di **autore e fruitori** dell’open source italiano. Una storia caratterizzata da comuni esigenze: le necessità iniziali, la scelta della soluzione da adottare, la sua configurazione e la sua messa in produzione.

La community call sarà incentrata in particolare sulle **modalità di gestione delle soluzioni in riuso**: la conduzione dell’analisi comparativa, la scelta a catalogo delle soluzioni e la costruzione del rapporto con l’ente cedente. Infine verranno messi in luce i vantaggi di fare rete e, grazie alla partecipazione attiva, l’opportunità di costruire una comunità di confronto.

In chiusura, i partecipanti avranno spazio per soddisfare tutte le curiosità e dubbi in un momento Q&A.

**[Registrati all'evento](https://mobilizon.it/events/fdffc27c-2046-4719-bbf4-11282669cd6f){:target="_blank"} per partecipare. Ti aspettiamo il 24 novembre!**
