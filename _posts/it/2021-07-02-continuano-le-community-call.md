---
layout: post
title: Continuano le community call
subtitle: Dopo aver scoperto insieme il software di whistleblowing GlobaLeaks, è tempo di parlare di risorse per l’integrazione di SPID.
date: 2021-07-02 15:00:00 +0200
tags: community call developers designers opensource
categories: news
author: Francesco Pognante
image: /assets/icons/logo-it.png
locale: it
---

## Verso la prossima community call

Le community call continuano: il prossimo appuntamento si terrà **il 14 luglio
alle ore 15.30** e sarà dedicato agli sviluppatori e alle esperienze di sviluppo
di risorse (SDK) per l’integrazione del Sistema Pubblico di Identità Digitale
nei servizi pubblici e privati. Lo scopo dell’incontro è conoscersi e condividere
buone pratiche per superare insieme le problematiche più note dell’integrazione
di **SPID**.
Interverranno i contributori, i manutentori e gli autori di alcune tra le più
popolari SDK ad oggi disponibili su github italia.

Per partecipare
[registrati all’evento](https://mobilizon.it/events/35514e5b-1346-4b89-8e45-9f1113906634){:target="_blank"}.

## La community call su GlobaLeaks, la piattaforma di whistleblowing open source

Lo scorso 23 giugno [Developers Italia](https://developers.italia.it)
e [Designers Italia](https://designers.italia.it/){:target="_blank"} hanno
riavviato il ciclo di incontri dedicati alla community. L’obiettivo? Creare
[momenti di condivisione](https://developers.italia.it/it/news/2021/06/10/la-community-si-ritrova)
e collaborazione tra developers e designers della community, ma anche funzionari
e manager di pubbliche amministrazioni.

Durante l’appuntamento è intervenuto Giovanni Pellerano, project leader di
[GlobaLeaks](https://developers.italia.it/it/software/globaleaks-globaleaks-f22648){:target="_blank"},
per raccontare la sua esperienza con questa interessante applicazione.
Nella sua presentazione Giovanni ha prima introdotto brevemente la piattaforma -
un software open source di whistleblowing – e si è poi soffermato sugli strumenti
per la pubblicazione e sull’aderenza della soluzione alle [linee guida su
acquisizione e riuso](https://docs.italia.it/italia/developers-italia/lg-acquisizione-e-riuso-software-per-pa-docs/it/stabile/index.html){:target="_blank"}
e alle previsioni del Codice dell’Amministrazione Digitale.

I risultati? Grazie all’ottimo lavoro di pubblicazione secondo le buone
pratiche descritte nella
[Guida allo sviluppo e gestione di software libero](https://docs.italia.it/italia/developers-italia/guida-sviluppo-gestione-software-libero/it/stabile/index.html){:target="_blank"},
l’applicazione è disponibile a [Catalogo](https://developers.italia.it/it/software/globaleaks-globaleaks-f22648)
e fornisce ad aziende, ONG ed enti pubblici uno spazio dove permettere a chiunque
di inviare segnalazioni anonime - ad esempio su possibili casi di corruzione - in
totale sicurezza e protezione.

Nell’ultima parte della community call, si è dato spazio alle domande e agli
interventi dei partecipanti, che hanno arricchito la discussione con richieste
e curiosità su casi d’uso di altre amministrazioni ed eventuali criticità.

Se non hai potuto seguirla e vuoi rivedere la community call,
[guarda la registrazione](https://www.youtube.com/watch?v=NoMUqVKK8Rc){:target="_blank"}.

Hai un argomento che ti interessa e vorresti discuterne con la community?
Scrivici su Slack nel canale [#community-call](https://developersitalia.slack.com/archives/C023MSRP03V){:target="_blank"}.

Ti aspettiamo il prossimo [14 luglio](https://mobilizon.it/events/35514e5b-1346-4b89-8e45-9f1113906634){:target="_blank"}!

I team di Developers Italia e Designers Italia
