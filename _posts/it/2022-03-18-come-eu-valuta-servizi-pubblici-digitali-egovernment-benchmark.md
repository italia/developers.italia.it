---
layout: post
title: "Come l’Unione Europea valuta i servizi pubblici digitali: l’eGovernment Benchmark"
subtitle: "Disponibile la registrazione della community call del 9 marzo"
date: 2022-03-18 10:00:00 +0200
tags: developers designers eu
categories: news
author: Francesco Pognante
image: /assets/icons/logo-it.png
locale: it
---

L’UE ha definito il decennio attuale il ["decennio digitale" europeo](https://ec.europa.eu/info/strategy/priorities-2019-2024/europe-fit-digital-age_it) e ha fissato una serie di parametri volti a misurare i progressi digitali dei Paesi membri. Lo scorso **9 marzo**, durante la community call, abbiamo visto insieme il principale strumento che l’Unione usa per monitorare la qualità dei servizi pubblici digitali: l’*[eGovernment Benchmark](https://www.capgemini.com/resources/egovernment-benchmark-2021/)*. Grazie al prezioso contributo dei nostri ospiti, inoltre, abbiamo scoperto come l’Italia può concretamente migliorare rispetto a tali parametri e progredire nella sua transizione digitale.

**Daniela Battisti**, Responsabile delle relazioni internazionali nel Dipartimento per la trasformazione digitale, ha illustrato in breve gli strumenti con i quali la Commissione Europea monitora i progressi della trasformazione digitale dei Paesi membri, ovvero il [DESI](https://digital-strategy.ec.europa.eu/en/policies/desi) e l’*eGovernment Benchmark*, nonché il ruolo dei *mystery shoppers*, che hanno il compito di verificare i servizi pubblici di ogni Paese membro. Ha quindi spiegato quali sono gli obiettivi della Commissione nonché le ambizioni dell’Italia di entrare nel gruppo di testa europeo. Ha poi scomposto i vari indicatori e dimensioni dell’*eGovernment benchmark*, mostrando come essi vengono misurati e valutati. In chiusura, ha illustrato una breve panoramica su come l’Italia può migliorare il suo posizionamento attraverso 10 accorgimenti, elaborati a partire dalla lista utilizzata dai *mystery shoppers*.

**Dimitri Tartari**, Responsabile dell’Agenda Digitale dell'Emilia-Romagna nel Gabinetto del Presidente e referente tecnico della Commissione Innovazione Tecnologica, ha offerto il suo punto di vista sulla trasformazione digitale e i rispettivi indicatori europei da parte di un’amministrazione territoriale. Ha illustrato le criticità incontrate dalla Regione nel processo di transizione digitale e le azioni concrete messe in campo, come ad esempio l’adozione di un metodo di [misurazione comune](https://digitale.regione.emilia-romagna.it/dati-e-pubblicazioni/pubblicazioni/2021/2021) della qualità dei servizi online e la creazione di [comunità tematiche dedicate](https://digitale.regione.emilia-romagna.it/comtem), formate da cittadini e imprese.

**Luca De Pietro**, Direttore dell'unità organizzativa Strategia ICT e Agenda Digitale di Regione del Veneto, è poi intervenuto per raccontare le dinamiche virtuose della sua Regione, soffermandosi sui punti di forza, gli elementi critici nonché gli aspetti di comunicazione: una rete di comunicatori del Veneto per co-creare insieme agli operatori  campagne di comunicazione e avvicinare così i servizi alle persone.

**[Guarda il video](https://www.youtube.com/watch?v=flnYdZR5-9w) della community call su YouTube**

**[Scarica la presentazione della community call](/assets/images/posts/2022-03-18/090322_Community_Call.pdf)**

**[Scopri di più](https://innovazione.gov.it/progetti/attivita-internazionali/#unione-europea) sulla Strategia Digitale Europea e sui relativi indici di digitalizzazione sul sito del Dipartimento per la trasformazione digitale.**
