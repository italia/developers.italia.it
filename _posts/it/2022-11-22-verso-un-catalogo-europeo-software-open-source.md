---
layout: post
title: "Verso un Catalogo europeo dei software open source"
subtitle: "Developers Italia partecipa a Open source workshops for computing & sustainability"
date: 2022-11-29 16:00:00 +0200
tags: developers catalogo opensource
categories: news
author: Fabio Bonelli
image:  
locale: it
---
Condividere soluzioni, migliorare la qualità dei servizi, risparmiare tempo e risorse: venerdì 2 dicembre Developers Italia partecipa a [Open source workshops for computing & sustainability](https://swforum.eu/events/open-source-workshops-computing-sustainability), appuntamento organizzato, a Bruxelles, dalla Commissione Europea in collaborazione con SWForum.eu, forum europeo della comunità di ricerca sul software. 

Al centro dell’intervento c’è il [Catalogo del riuso](https://developers.italia.it/it/software), la piattaforma che riunisce il software open source della Pubblica Amministrazione italiana, che verrà presentato nel corso di un [workshop dedicato a condividere simili esperienze a livello europeo](https://swforum.eu/OSS-applications-catalogue), con l’obiettivo di creare un **Catalogo europeo di applicazioni**. Un traguardo che permetterà alle PA di risparmiare fondi pubblici e assicurarsi il rispetto dei migliori standard EU nella realizzazione di servizi.

Grazie al progetto [Free and open source software solutions for European public services](https://joinup.ec.europa.eu/collection/fosseps/about) (FOSSEPS), l’Open Source Program Office della Commissione europea punta infatti a realizzare una prima versione del Catalogo europeo entro la fine del 2023. Nel gruppo di lavoro, il team di Developers Italia è attivamente coinvolto nella condivisione di esperienze e buone pratiche, anche a partire da quanto realizzato per il [progetto publiccode.yml](https://docs.italia.it/italia/developers-italia/publiccodeyml), **il formato di metadatazione ideato per i repository software della Pubblica Amministrazione** e già in uso in diversi Paesi europei.

Sei uno sviluppatore e vuoi contribuire al Catalogo? Guarda e invia i tuoi contributi (*pull request*) sui nostri repository: 

* [https://github.com/publiccodeyml/publiccode.yml](https://github.com/publiccodeyml/publiccode.yml) 
* [https://github.com/italia/publiccode-ui](https://github.com/italia/publiccode-ui) 
* [https://github.com/italia/publiccode-crawler](https://github.com/italia/publiccode-crawler)
* [https://github.com/italia/developers-italia-api](https://github.com/italia/developers-italia-api) 

Un altro passo avanti per **rendere il software europeo un bene comune** a servizio della crescita economica e della sovranità digitale.
