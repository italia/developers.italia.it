---
layout: post
title: "Al via Hacktoberfest 2022"
subtitle: "Partecipa all’evento con noi e aiutaci nello sviluppo di software open source"
date: 2022-09-30 16:30:00 +0200
tags: developers designers hacktoberfest
categories: news
author: Fabio Bonelli
image: /assets/images/posts/2022-09-30/hacktoberfest-banner.png
locale: it
---

![Hacktoberfest logo](/assets/images/posts/2022-09-30/hacktoberfest-banner.png)

Anche quest’anno Developers Italia parteciperà
all’[Hacktoberfest](https://hacktoberfest.digitalocean.com/), l’iniziativa che
ospiterà persone di tutto il mondo interessate all’open source, che potranno
confrontarsi e divertirsi con una serie di sfide durante tutto il mese di
ottobre, indipendentemente dal loro livello di esperienza. I contributi possono
essere diversi: dalla semplice traduzione di un testo o dalla scrittura di
documentazione, fino alla risoluzione di bug o alla definizione di nuove
funzionalità. I partecipanti dovranno trovare una soluzione per questi problemi
e proporre la propria modifica ai _maintainer_ attraverso il sistema di _pull
request_. Dopo un’attenta revisione, ogni contributo significativo sarà
consolidato con il resto del codice e verrà fruito da cittadini, PA e imprese
che giornalmente affrontano le sfide della digitalizzazione dei propri servizi.

## A cosa puoi contribuire?

Nel corso del mese sarà possibile contribuire ai progetti software ospitati
all’interno di [https://github.com/italia](https://github.com/italia) e
[https://github.com/teamdigitale](https://github.com/teamdigitale). Questo
permetterà di supportare lo sviluppo dei servizi pubblici digitali e, di
conseguenza, di migliorare il rapporto tra cittadini e Pubblica Amministrazione.

I progetti presenti riguardano da vicino tematiche come SPID, Carta d'Identità
Elettronica, OpenAPI - come ad esempio
[il validatore di API](https://github.com/italia/api-oas-checker/issues?q=is%3Aissue+is%3Aopen+label%3AHacktoberfest) -,
il sito developers.italia.it e ad attività legate al mondo dello sviluppo
front end, come nel caso dei repository di
[Designers Italia](https://designers.italia.it/) dove potrete
mettervi alla prova con Bootstrap e React.

Vuoi dare il tuo contributo?

Scopri l’elenco di tutte le issue valide per questa iniziativa nella **[pagina
cosa fare](https://developers.italia.it/it/cosa-fare?type=Hacktoberfest)** che
sarà aggiornata nel corso dell’evento.

Parlane con i _maintainer_ dei software sul nostro
[Slack](https://slack.developers.italia.it/) o sul
[Forum](https://forum.italia.it/) e vai sul [sito
ufficiale](https://hacktoberfest.com/) dell’Hacktoberfest per registrarti
all’evento.

E non dimenticare che per contribuire al miglioramento dei servizi pubblici
digitali del Paese hai tempo tutto l’anno! Vai sul sito
[come-partecipo.italia.it](https://come-partecipo.italia.it/) per scoprire cosa
puoi fare.

Ti aspettiamo!

Il Team di Developers Italia
