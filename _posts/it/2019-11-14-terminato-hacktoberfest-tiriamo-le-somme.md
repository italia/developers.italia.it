---
layout: post
title: Terminato l'Hacktoberfest 2019, tiriamo le somme
subtitle: Un ottobre ricco di contributi ai progetti open source di Developers Italia
date:   2019-11-14 12:00:00 +0100
tags: developers hacktoberfest community
categories: news
author: Leonardo Favario
nickname: leo
image: /assets/icons/logo-it.png
locale: it
ref:
  en:
redirect_from:
   -
---

Developers Italia, la community degli sviluppatori dei servizi pubblici
italiani, **ha partecipato con alcuni progetti *open source* all’edizione 2019
dell’[Hacktoberfest](https://hacktoberfest.digitalocean.com/)**. Si tratta di
un’iniziativa internazionale che ha lo scopo
di favorire lo sviluppo di progetti software *open source* attraverso una serie
di sfide, da completare nel mese di ottobre.

Nelle settimane antecedenti l’evento, **i manutentori dei software hanno aperto
44 issue** nei repository legati ai progetti di Developers Italia
([github.com/italia](https://github.com/italia)). In ogni issue, hanno incluso
istruzioni dettagliate, in
modo da facilitare il processo di familiarizzazione con il progetto
e **permettere agli interessati di contribuire attivamente**. Le attività incluse
nelle issue avevano diversi livelli di complessità: alcune erano adatte a chi
si avvicinava per la prima volta allo sviluppo con modalità open (i cosiddetti
“*first time contributors*”), altre più complesse miravano a consolidare alcune
funzionalità in progetti chiave che sono già rodati e funzionanti.

Durante il mese di ottobre, molte di queste issue sono state convertite in
codice funzionante da diversi contributori italiani e internazionali e sono
state successivamente presentate ai manutentori sotto forma di pull request.
**Ventuno PR** sono già state consolidate all’interno dei rispettivi *codebase*
e sono **attualmente in uso nei sistemi di produzione**!

L’iniziativa è terminata ma ci sono ancora molte pull request **in fase di review**
che saranno consolidate nelle prossime settimane.

Grazie a tutti voi per per l’ottima riuscita del progetto! Ma non finisce qui:
**vi invitiamo ancora a partecipare attivamente ai nostri progetti di sviluppo di
codice sorgente *open source***. Le issue aperte possono essere trovate nella
pagina [cosa fare](https://developers.italia.it/it/cosa-fare) e i manutentori
dei software possono essere contattati
all’interno dei canali di [Slack](https://slack.developers.italia.it/).

Vi aspettiamo numerosi per costruire insieme i servizi pubblici del Paese!

