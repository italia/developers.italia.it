---
layout: post
title: "Community lab: progettiamo API REST per la Pubblica Amministrazione"
subtitle: "Il 25 maggio alle 15:30 parliamo di interoperabilità, OpenAPI e sicurezza"
date: 2022-05-13 10:00:00 +0200
tags: developers designers interoperabilita api opensource
categories: news
author: Gianvito Fanelli
image: /assets/icons/logo-it.png
locale: it
---
Quarto appuntamento con il nostro Community lab. Dopo aver parlato di [UI Kit e design token](https://developers.italia.it/it/news/2022/05/03/Community-lab-UI-kit-design-token), questa volta affronteremo un tema molto interessante per chi si occupa di architettura e sviluppo software per la Pubblica Amministrazione: **progettare e implementare API conformi alle linee guida AGID**.

Mercoledì 25 maggio, insieme a **Matteo Fortini** e **Roberto Polli**, esperti di interoperabilità del Dipartimento per la trasformazione digitale, approfondiremo la progettazione di API secondo il paradigma **REST**, usando un approccio contract-first e sfruttando gli strumenti previsti dal [modello d'interoperabilità](http://www.agid.gov.it/it/infrastrutture/sistema-pubblico-connettivita/il-nuovo-modello-interoperabilita), [OpenAPI 3.0](https://swagger.io/specification/) e [OAS Checker](https://italia.github.io/api-oas-checker/).

Come progettare delle interfacce *machine to machine*? Come descrivere un servizio digitale usando OpenAPI? Quali sono i punti critici in termini di sicurezza? Matteo e Roberto risponderanno a queste domande mostrando esempi pratici: durante l'incontro, infatti, **implementeremo dal vivo un'API REST** conforme al Modello di interoperabilità.

Alla fine, ci sarà anche il consueto spazio per fare domande.

Ti aspettiamo online **mercoledì 25 maggio alle ore 15.30**. Per partecipare [registrati all’evento](https://mobilizon.it/events/f3e835a0-3d5c-44a2-949e-b665cdce5aab).
