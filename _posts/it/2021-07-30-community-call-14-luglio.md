---
layout: post
title: "Risorse per l’integrazione del Sistema Pubblico di Identità Digitale"
subtitle: Disponibile il video della community call del 14 luglio sullo sviluppo di SDK per l’integrazione di SPID
date: 2021-07-30 10:30:00 +0200
tags: developers opensource spid sdk
categories: news
author: Francesco Pognante
image: /assets/icons/logo-it.png
locale: it
---

Altro giro, altra call: la community di Developers e Designers si è riunita nuovamente il **14 luglio** per parlare di **sviluppo di risorse (SDK)** per l’integrazione del Sistema Pubblico di Identità Digitale (SPID) nei servizi pubblici e privati. Sono intervenuti alcuni tra i contributori, manutentori e autori di alcune tra le più popolari [SDK ad oggi disponibili su github italia](https://github.com/italia?q=spid-&type=&language=&sort=){:target="_blank"}.

Nel corso della call, **Davide Brunato** ci ha raccontato il suo lavoro su [spid-django](https://github.com/italia/spid-django){:target="_blank"}, una app che semplifica l’integrazione SPID nei progetti basati su Django Framework. **Michele d’Amico** ha poi descritto la sua esperienza con l’integrazione di SPID tramite SimpleSAMLphp, la sua partecipazione alla Hackathon Developers e la creazione di [spid-php](https://github.com/italia/spid-php){:target="_blank"}. A seguire, **Roberto Gallea** ci ha illustrato [spid-sp-shibboleth](https://github.com/italia/spid-sp-shibboleth){:target="_blank"} e [spid-idp-proxy-shibboleth](https://github.com/italia/spid-idp-proxy-shibboleth){:target="_blank"}, **Luca Leonardo Scorcia** ha descritto le peculiarità di  [spid-keycloak-provider](https://github.com/italia/spid-keycloak-provider){:target="_blank"} e, infine, **Daniele Giallonardo** ci ha spiegato quali sono le caratteristiche di  [spid-aspnetcore](https://github.com/italia/spid-aspnetcore){:target="_blank"}.

A concludere l’incontro, una sessione di domande e risposte come sempre ricca di spunti, idee e riflessioni, grazie agli interventi dei partecipanti.

Dopo la pausa estiva, la community si ritroverà il prossimo **22 settembre**. Per sapere il tema della prossima call **resta in contatto con la community su [Slack](https://developersitalia.slack.com/archives/C023MSRP03V){:target="_blank"}** e **segui [Developers Italia](https://twitter.com/developersITA){:target="_blank"} e [Designers Italia](https://twitter.com/DesignersITA){:target="_blank"}** anche su Twitter.

Se vuoi rivedere la community call del 14 luglio, **[guarda la registrazione su YouTube](https://www.youtube.com/watch?v=dXB7Mr-i9tg&t=1s){:target="_blank"}.** 
