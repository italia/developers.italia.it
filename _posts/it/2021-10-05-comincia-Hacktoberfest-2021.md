---
layout: post
title: "Comincia l'Hacktoberfest 2021"
subtitle: Partecipa all’evento internazionale per favorire lo sviluppo di software open source. Developers Italia ci sarà!
date: 2021-10-05 10:00:00 +0200
tags: developers opensource hacktoberfest
categories: news
author: Andrea Stagi
nickname: astagi
image: /assets/icons/logo-it.png
locale: it
---

Software libero o… scherzetto? Anche quest’anno Developers Italia parteciperà all’[Hacktoberfest](https://hacktoberfest.digitalocean.com/){:target="_blank"} e, come sempre, la scelta è solo una: esserci!

L’iniziativa è giunta al suo ottavo anno e anche nel 2021 ospiterà i developers di tutto il globo e oltre, che potranno confrontarsi e divertirsi con una serie di sfide **lungo tutto il mese di ottobre**. I contributi degli utenti spazieranno su diversi livelli di complessità: dalla semplice traduzione di un testo, fino ad attività più stimolanti come la risoluzione di bug o alla definizione di nuove funzionalità chiave. I partecipanti dovranno trovare una soluzione per questi problemi e proporre del codice funzionante ai *maintainer* attraverso il sistema di *pull request*: impatto garantito! Dopo un’attenta revisione, **ogni contributo significativo sarà consolidato con il resto del codice e verrà fruito da moltissimi cittadini, PA e imprese** che giornalmente affrontano le sfide della digitalizzazione dei propri servizi.

Nel corso del mese sarà anche possibile contribuire ai progetti software ospitati all’interno delle organizzazioni GitHub [/italia](https://github.com/italia){:target="_blank"} e [/teamdigitale](https://github.com/teamdigitale){:target="_blank"}. Questo permetterà di supportare lo sviluppo dei servizi pubblici digitali e, di conseguenza, di **migliorare il rapporto tra cittadini e Pubblica amministrazione**.

I progetti presenti riguardano da vicino tematiche come SPID, CIE, OpenAPI fino ad arrivare al sito developers.italia.it e ad attività legate al mondo dello sviluppo front end, come nel caso dei repository di [Designers Italia](https://designers.italia.it/){:target="_blank"} dove potrete mettervi alla prova con Bootstrap e React. L’elenco di tutte le **issue valide** per questa iniziativa è visitabile nella pagina [cosa fare](https://developers.italia.it/it/cosa-fare?type=Hacktoberfest){:target="_blank"} che sarà aggiornata nel corso dell’evento.

L’Hacktoberfest è un’occasione per gli sviluppatori e le sviluppatrici, non importa con quale livello di esperienza, per capire il mondo del software libero e iniziare a **contribuire ai progetti di digitalizzazione dei servizi pubblici italiani**. Vuoi dare il tuo contributo? Parlane con i maintainer dei software sul nostro [Slack](https://slack.developers.italia.it/){:target="_blank"} o sul [Forum](https://forum.italia.it/){:target="_blank"} e vai sul [sito ufficiale](https://hacktoberfest.digitalocean.com/){:target="_blank"} dell’Hacktoberfest per registrarti all’evento.

E non dimenticare che per contribuire al miglioramento dei servizi pubblici digitali del Paese **hai tempo tutto l’anno**! Vai sul sito [come-partecipo.italia.it](https://come-partecipo.italia.it/){:target="_blank"} per scoprire cosa puoi fare.

E ora…tastiere alla mano e tutti a contribuire. Happy Hacktoberfest!


Il Team di Developers Italia
