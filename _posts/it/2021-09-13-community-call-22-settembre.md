---
layout: post
title: "Community call: esperienze di riutilizzo dei modelli per siti web pubblici"
subtitle: Tornano gli appuntamenti mensili dedicati alla community
date: 2021-09-13 11:00:00 +0200
tags: developers designers opensource riuso
categories: news
author: Michela Gabrieli
nickname: michela
image: /assets/icons/logo-it.png
locale: it
---

Dopo la pausa estiva tornano le **community call di Developers Italia e Designers Italia**: spazi di confronto pensati per condividere idee, scambiare buone pratiche, costruire sinergie e creare occasioni d’incontro.

Il prossimo appuntamento si terrà il **22 settembre alle ore 15.30** e sarà dedicato al riutilizzo dei [modelli]( https://designers.italia.it/modelli/){:target="_blank"}, messi a disposizione da [Designers Italia](https://designers.italia.it/), in settori diversi da quelli per i quali sono stati pensati ([comuni](https://designers.italia.it/modello/comuni/){:target="_blank"} e [scuole](https://designers.italia.it/modello/scuole/){:target="_blank"}) come, per esempio, quello sanitario, per l’ideazione del sito web di un’azienda sanitaria, o universitario, per lo sviluppo di un sito di orientamento allo studente. I modelli sono risorse ideate per realizzare siti web e servizi di un’amministrazione: template pronti per l'utilizzo e un pacchetto di strumenti pensati per offrire agli utenti un'esperienza d'uso efficace e inclusiva, il tutto rigorosamente open source. Durante l’incontro verranno presentati il contesto specifico di riutilizzo dei modelli, i vantaggi e le eventuali difficoltà incontrate, e come sono state superate.

L’appuntamento, pensato per **designer** e **developer** della community, ma anche per **funzionarie**, **funzionari** e **manager** di PA, oltre che **fornitori**, è dedicato a tutti coloro che intendono ri-utilizzare, adattare e personalizzare i modelli: ampio spazio verrà dato alle domande e alle curiosità dei partecipanti.

**[Registrati](https://mobilizon.it/events/27850328-1abf-417c-a90a-0166b4386570) all’evento per partecipare. Ti aspettiamo il 22 settembre!**

I Team di Developers Italia e Designers Italia
