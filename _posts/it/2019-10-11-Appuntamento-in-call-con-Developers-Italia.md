---
layout: post
title:  Appuntamento in call con Developers Italia!
subtitle: Un momento di incontro con la community di Developers Italia
date:   2019-10-11 12:00:00 +0100
tags: developers call
categories: news
author: Andrea Biancini
nickname: biancio
image: /assets/icons/logo-it.png
locale: it
ref:
  en:
redirect_from:
   -
---

Ciao a tutti!

**Mercoledì 16 ottobre alle ore 15** si terrà un nuovo appuntamento con la [Community Call bisettimanale di Developers Italia](https://developers.italia.it/it/news/2019/09/03/una-call-per-la-community-di-Developers-Italia).

Durante la scorsa call, abbiamo avviato alcune interessanti discussioni su **come favorire la nascita di un ecosistema più territoriale sull’open source**. La community è uno degli elementi chiave per dare vitalità a un ecosistema di questo tipo e per questo speriamo di vederci numerosi mercoledì, anche per continuare questi confronti aperti tra noi!

Nella prossima call, come sempre, avremo modo di ricevere uno stimolo dal racconto di alcuni membri della nostra community. In particolare:

 - **Roberto Polli**, del Team per la Trasformazione Digitale, ci racconterà la sua esperienza in tema di [API ed interoperabilità](https://teamdigitale.governo.it/it/projects/api.htm);
 - **Valentino Lauciani** ci presenterà l’esperienza in merito dell’Istituto Nazionale di Geofisica e Vulcanologia.

Dopo gli interventi avremo modo di intavolare una discussione in cui vi daremo spazio per poter parlare e confrontarvi sulle esperienze che state avendo, e aiutarci a capire come possiamo proseguire insieme.

Tutte le edizioni delle community call sono registrate e **pubblicate in video su Forum Italia**, allo scopo permetterne la fruizione anche a chi non può partecipare in diretta. Vi chiediamo di disattivare la webcam durante la partecipazione alla chiamata se non desiderate apparire nella call.

Vi aspettiamo numerosi sulla piattaforma Zoom per un momento di condivisione delle nostre attività ed esperienze:

[Partecipa alla call utilizzando questo link](https://zoom.us/j/980887806).

Ciao e vi aspettiamo mercoledì in call!



[Leggi l'informativa privacy per le Community Call di Developers Italia](https://developers.italia.it/it/info-privacy-communitycall).
