---
layout: post
title:  Developers Italia al Google Summer of Code 2019
subtitle: Developers Italia partecipa al programma estivo di Google per studenti che hanno idee e voglia di mettersi in gioco. Ecco come candidarsi
date:   2019-03-07 12:00:00 +0100
tags: developers daf gsoc
categories: news
author: Leonardo Favario
nickname: leo
image: /assets/icons/logo-it.png
locale: it
ref:
  en: /en/news/2019/03/07/developers-italia-at-google-summer-of-code-2019
redirect_from:
   -
---

[Developers Italia](https://developers.italia.it/) è stata selezionata anche quest’anno come organizzazione aderente all’[edizione 2019 del Google Summer of Code](https://summerofcode.withgoogle.com/). Grazie al **summer camp promosso da Google**, studenti da tutto il mondo potranno contribuire allo sviluppo dei progetti open source del team di Developers Italia, affiancati da un gruppo di mentor.

## Google Summer of Code, di che si tratta

Il **Google Summer of Code** non è uno stage, ma un programma estivo rivolto a studenti universitari in tutto il mondo. Il programma permette agli studenti ammessi di lavorare per tre mesi su dei progetti di sviluppo open source di una delle 206 organizzazioni aderenti al progetto, tra cui [la community di Developers Italia](https://summerofcode.withgoogle.com/organizations/5088529877565440/).

Agli studenti selezionati sarà riconosciuta **una borsa di studio** e **l’affiancamento di un mentor** per tutto il periodo. L’obiettivo è quello di migliorare le proprie competenze nello sviluppo open source e di prendere parte alle attività della community di riferimento e - nel nostro caso - di **contribuire con le proprie idee** a… migliorare la vita dei cittadini!

**Leggi:** [I requisiti per essere ammessi al programma](https://summerofcode.withgoogle.com/get-started/)

## Come partecipare

Grazie al programma GSoC già lo scorso anno due studenti, Lorenzo Soligo e Rugantio Costa, hanno potuto contribuire ad alcuni dei **progetti aperti di Developers Italia**, lavorando in particolare al [Data & Analytics Framework](https://teamdigitale.governo.it/it/projects/daf.htm), il progetto del Team Digitale per lo sviluppo di un portale dedicato agli open data pubblici in Italia.

Se vuoi partecipare al programma quest’anno puoi:

- trovare un progetto su cui lavorare, scegliendo dalla [lista di idee che abbiamo proposto](https://developers.italia.it/en/gsoc-ideas/) su Developers Italia o proponendo **una tua idea di sviluppo** (l’ultimo punto della lista);
- preparare la candidatura, anche chiedendo aiuto ai nostri mentor tramite [il canale slack di Developers Italia](https://slack.developers.italia.it/);
- inviare la propria candidatura al programma GSoC 2019 **entro il 9 aprile 2019**.

Per portare a termine delle candidature di successo e davvero utili, ti consigliamo di essere proattivo, proporre delle soluzione a dei problemi, di scrivere della documentazione e soprattutto… di mettere in mostra le tue capacità!

Aspettiamo le tue proposte,

il Team Developers Italia
