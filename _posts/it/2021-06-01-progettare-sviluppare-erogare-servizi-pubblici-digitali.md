---
layout: post
title: Progettare, sviluppare ed erogare servizi pubblici digitali
subtitle: Aperte le iscrizioni al corso pilota
date: 2021-06-01 07:00:00 +0100
tags: community sviluppo developers opensource guide pubblicazioni pa formez
categories: news
author: Michela Gabrieli
image: /assets/icons/logo-it.png
locale: it
---

È aperto a 100 partecipanti il corso pilota sulla progettazione e lo sviluppo di servizi digitali per i cittadini, ideato e promosso dal Dipartimento per la trasformazione digitale, AgID e Formez PA. 

Il programma si rivolge ai team multidisciplinari che operano nelle pubbliche amministrazioni e nelle loro in house e fornisce elementi teorici e pratici per una visione complessiva dell’intero processo, evidenziando kit e soluzioni già a disposizione delle pubbliche amministrazioni grazie al lavoro di [Designers Italia](https://designers.italia.it) e [Developers Italia](https://developers.italia.it). Una sessione ad hoc è dedicata alle modalità di accesso e partecipazione alla community di scambio di esperienze e buone pratiche. 

Il corso, disponibile ai primi 100 iscritti, si svolgerà online dalle ore 14.30 alle ore 16.30 di martedì 15 giugno, martedì 22 giugno, martedì 6 luglio, martedì 13 luglio. 

Informazioni e registrazioni sul portale [Eventi PA](http://eventipa.formez.it/node/316571): Progettare, sviluppare ed erogare servizi pubblici digitali 

Si tratta della seconda iniziativa pilota avviata dal Dipartimento per la trasformazione digitale, AgID e Formez PA, dopo [quella](http://eventipa.formez.it/node/310756) dedicata alla progettazione e realizzazione del sito web di un Comune, ancora in corso di svolgimento fino all’8 giugno. Entrambi i corsi verranno riprogrammati in autunno e aperti ad una platea più ampia, migliorati sulla base dei feedback e delle osservazioni dei partecipanti di queste edizioni.

Anche questa iniziativa si inserisce nell’ambito delle attività del Progetto “Informazione e formazione per la transizione digitale “Italia Login – la casa del cittadino”, Linea 1. Gestione della trasformazione digitale” a valere sul PON Governance e Capacità Istituzionale 2014-2020.
