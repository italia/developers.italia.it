---
layout: post
title: "Community lab: scopriamo Bootstrap Italia 2.0"
subtitle: "Il 23 marzo parliamo di una delle risorse più importanti per il design system del Paese"
date: 2022-03-11 10:00:00 +0200
tags: developers designers bootstrap
categories: news
author: Francesco Pognante
image: /assets/icons/logo-it.png
locale: it
---

Dopo aver scoperto [l’uso di Git](https://www.youtube.com/watch?v=2Ph4VSyi9lU), nella seconda delle cinque puntate dei Community lab, parleremo di **Bootstrap Italia 2.0**, una delle risorse del [*design system* del Paese](https://designers.italia.it/notizie/Per-un-2022-ricco-di-sfide/), e della sua utilità per **sviluppare le interfacce dei servizi pubblici digitali**. 

Come cambia il modo di sviluppare con le nuove tecnologie a disposizione? Quali sono le risorse e le componenti della soluzione e come si può contribuire ad aggiornarla? A queste e altre domande risponderà l’incontro del **prossimo 23 marzo**, dedicato a coloro che si occupano di sviluppare interfacce di servizi digitali. 

In particolare, durante l’incontro saranno presentate le novità introdotte dall’aggiornamento di Bootstrap Italia 2.0, basata su Bootstrap 5. Parleremo dell’importanza del tema **accessibilità** nel nuovo aggiornamento e degli **obiettivi temporali di rilascio**. Ma non solo: implementeremo dal vivo una piccola interfaccia con l’utilizzo di Bootstrap Italia 2.0 e scopriremo come **contribuire attivamente al codice sorgente** con Git e GitHub. 

In chiusura, come sempre, ampio spazio sarà dato alle domande da parte di tutti i partecipanti.

L’appuntamento è per il **23 marzo** alle ore **15.30**. Per partecipare [registrati all’evento](https://mobilizon.it/events/cd3370a7-46bf-4595-a8ff-c9e2e8d9172b). Ti aspettiamo! 
