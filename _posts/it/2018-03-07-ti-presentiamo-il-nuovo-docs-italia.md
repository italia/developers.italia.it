---
layout: post
title:  Ti presentiamo il nuovo Docs Italia!
subtitle: Un sito unico dove pubblicare i documenti tecnici e amministrativi della Pubblica Amministrazione
date:   2018-03-07 16:00:00 +0100
tags: developers docsitalia
categories: news
author: Francesco De Augustinis
image: /assets/icons/logo-it.svg
locale: it
redirect_from:
   -
---

Abbiamo pubblicato [una nuova release di Docs Italia](https://docs.italia.it/), la piattaforma per pubblicare **i documenti tecnici e amministrativi** della Pubblica Amministrazione in Italia. Un unico sito dove pubblicare documentazione tecnica, linee guida, leggi, circolari e qualsiasi tipo di documento legato ai servizi pubblici o ai progetti digitali della Pubblica Amministrazione.

## Scopri il nuovo Docs Italia

- **Come funziona Docs Italia**
  Nella [Guida a Docs Italia](https://docs.italia.it/italia/docs-italia/docs-italia-guide/) puoi scoprire come funziona la piattaforma e quali sono **i vantaggi e le novità**, come [il sistema di versionamento](https://docs.italia.it/italia/docs-italia/docs-italia-guide/it/bozza/appendice-1.html) o [il processo di consultazione pubblica](https://docs.italia.it/italia/piano-triennale-ict/codice-amministrazione-digitale-docs/it/v2017-12-13/_rst/capo1_sezione3_art18.html?highlight=consultazione%20pubblica) per i documenti amministrativi.

- **Per vedere il nuovo Docs Italia**
  Il modo migliore per scoprire il nuovo Docs Italia è avventurarsi nella [homepage](https://docs.italia.it/) ed esplorare la **documentazione già pubblicata**, come [il Codice per l’amministrazione digitale](https://docs.italia.it/italia/piano-triennale-ict/codice-amministrazione-digitale-docs/) o [la documentazione tecnica di ANPR](https://docs.italia.it/italia/anpr/anpr/).

 - **Partecipa**
   Docs Italia aspetta il tuo contributo! Per iniziare a pubblicare i tuoi documenti su Docs Italia puoi leggere [la *style guide*](https://forum.italia.it/t/nuova-style-guide-per-documenti-tecnici-e-amministrativi/2608), che spiega in che formato realizzare i documenti tecnici e amministrativi, e [la guida per iniziare a pubblicare](https://docs.italia.it/italia/docs-italia/docs-italia-guide/).


 - **Perché Docs Italia? L'inizio di una rivoluzione**
   Su [un post su Medium](https://medium.com/team-per-la-trasformazione-digitale/docs-italia-open-government-collaborazione-pubblica-amministrazione-progetti-linguaggio-b89ff330e21b) vi raccontiamo perché è nato il nuovo Docs Italia: un progetto per **cambiare il linguaggio** dei progetti della Pubblica Amministrazione e renderli più efficaci e trasparenti.

## Inizia subito a pubblicare!

Le amministrazioni che vogliono iniziare a pubblicare i propri documenti su Docs Italia possono consultare [la guida alla pubblicazione](https://docs.italia.it/italia/docs-italia/docs-italia-guide/it/bozza/come-partecipare.html). [Scrivici per qualsiasi dubbio](mailto:contatti@docs.italia.it) o... inizia a pubblicare i tuoi documenti!

Ti aspettiamo su [Docs Italia](https://docs.italia.it/),

a presto!

Il team di Developers Italia
