---
layout: post
title: "Siti scolastici sempre più semplici e accessibili grazie al modello aggiornato di Designers Italia"
subtitle: "Pubblicate tutte le risorse operative per realizzare con facilità esperienze digitali semplici e moderne per la comunità scolastica"
date: 2022-06-27 16:00:00 +0200
tags: developers designers scuola
categories: news
author: Michela Gabrieli
image: /assets/icons/logo-it.png
locale: it
---
Come creare siti web scolastici che rispondono ai bisogni delle persone e che siano dotati di interfacce accessibili e semplici da navigare? Con l’aggiornamento del [modello disponibile su Designers Italia](https://designers.italia.it/modello/scuole/), la Scuola italiana ha uno strumento in più per raggiungere questo obiettivo, avvantaggiandosi anche dei fondi del Piano Nazionale di Ripresa e Resilienza disponibili attraverso un [nuovo Avviso](https://areariservata.padigitale2026.gov.it/Pa_digitale2026_dettagli_avviso?id=a017Q00000ocbtrQAA) sulla piattaforma [PA digitale 2026](https://padigitale2026.gov.it/)

Adottando il modello, **studenti, genitori e tutta la comunità scolastica** potranno quindi trovare con facilità tutte le informazioni di cui hanno bisogno.

Inoltre, il [modello di sito](https://designers.italia.it/modello/scuole/) permette di aderire alle linee guida di design per i siti internet e i servizi digitali della PA, che significa fornire un’esperienza più coerente tra le istituzioni e le diverse scuole.

**Il modello è composto da tre ingredienti fondamentali**: il kit per organizzare i contenuti del sito (architettura dell’informazione), i template HTML e i temi CMS, corredati da una serie di guide pratiche a supporto, che facilitano e velocizzano il lavoro di chi sviluppa e permettono a chi progetta di partire da esempi di pagine e contenuti già consolidati.

Per maggiori informazioni e per scaricare le risorse del modello, [vai alla pagina dedicata](https://designers.italia.it/modello/scuole/).

E, come sempre, per fare domande o contribuire puoi scriverci su [Forum Italia](https://forum.italia.it/c/design/19) o nel [canale Slack #design-siti-scuole](https://developersitalia.slack.com/archives/CQ7J0KANT).
