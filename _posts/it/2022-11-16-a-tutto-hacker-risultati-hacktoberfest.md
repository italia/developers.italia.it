---
layout: post
title: "A tutto hacker: ecco i risultati dell’Hacktoberfest"
subtitle: "Anche quest’anno Developers Italia ha partecipato al noto appuntamento internazionale"
date: 2022-11-16 16:30:00 +0200
tags: developers designers hacktoberfest
categories: news
author: Fabio Bonelli
image: /assets/images/posts/2022-09-30/hacktoberfest-banner.png
locale: it
---
Come ormai di consueto, abbiamo passato un ottobre 2022 a tutto hacker: Developers Italia ha partecipato alla nona edizione di [Hacktoberfest](https://hacktoberfest.digitalocean.com/), uno degli appuntamenti più riconosciuti nella **comunità di sviluppo open source**, dove sviluppatori dai percorsi professionali più diversi hanno collaborato alla risoluzione dei “problemi” aperti su vari *repository* contenuti nell’organizzazione [https://github.com/italia](https://github.com/italia/).

Sono state [dieci le issue risolte](https://github.com/search?q=label%3Ahacktoberfest+org%3Aitalia+updated%3A%3E2022-08-01+state%3Aclosed&type=Issues&ref=advsearch&l=&l=) quest'anno, e **un ringraziamento** va comunque, oltre ai *contributor*, anche **a tutti quelli che hanno partecipato**, anche solo con un messaggio o un suggerimento: **collaborazione e condivisione** sono alla base della filosofia *open source* e ogni apporto aumenta il valore dei progetti curati da Developers Italia.

Tutti i software, le librerie e i kit di sviluppo alla base delle Piattaforme Abilitanti utilizzate in Italia sono infatti al 100% open source, ed **è possibile continuare a contribuire anche al di fuori di singoli eventi**. Scopri come partecipare su [https://come-partecipo.italia.it/](https://come-partecipo.italia.it/). Nel [Catalogo](https://developers.italia.it/it/search) è inoltre possibile trovare software messi a disposizione dalle pubbliche amministrazioni o da singoli sviluppatori: **collabora e migliora insieme a noi i servizi pubblici digitali presenti nel Catalogo**. Ti aspettiamo, per maggiori approfondimenti puoi trovarci sul nostro [Slack](https://slack.developers.italia.it/) e su [Forum](https://forum.italia.it/).

Il Team di Developers Italia
