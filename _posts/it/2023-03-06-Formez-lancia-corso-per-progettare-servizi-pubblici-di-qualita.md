---
layout: post
title: "Formez lancia un corso per progettare e realizzare servizi pubblici di qualità"
subtitle: "Aperte le iscrizioni online, per partecipare c'è tempo fino al 20 marzo"
date: 2023-03-06 16:00:00 +0200
tags: developers formez servizipubblici riuso interoperabilita opensource
categories: news
author: Matteo Vabanesi
image:
locale: it
---
Aperte le iscrizioni per il corso online **“Qualità dei servizi digitali”**, un’iniziativa dedicata a tutte le persone interessate ad **accrescere la conoscenza e la consapevolezza sulla qualità dei servizi digitali nella Pubblica Amministrazione (PA)**. Il corso, organizzato da Formez e promosso dal Dipartimento della funzione pubblica, è pensato in particolare per i dipendenti della PA. 

Accogliendo le principali indicazioni previste dalla normativa nazionale ed europea, il corso illustra gli aspetti e le caratteristiche che i servizi digitali delle PA dovrebbero avere per essere considerati di qualità: **semplici da usare, equi, inclusivi e progettati a partire dai bisogni reali delle persone**. L’iniziativa fornisce una cornice teorica di riferimento e mostra i principali strumenti operativi per la progettazione di servizi digitali disponibili su Designers Italia, oltre che approfondire **fattori chiave come l'interoperabilità**, il riuso del software e l'open source.

### Il programma
Il corso, tenuto interamente online su piattaforma *e-learning*, è diviso in **4 moduli**:

* **Modulo 1 - I servizi digitali: ecosistemi di scambi tra cittadini e PA**: tratta la e la normativa dei servizi pubblici digitali.
* **Modulo 2 - Organizzare il progetto e comprendere il contesto**: descrive le attività e le risorse da mettere in campo nella fase di progettazione dei servizi, a partire dal coinvolgimento attivo dei cittadini e delle persone interessate dal servizio (stakeholder).
* **Modulo 3 - Progettare e realizzare il servizio**: presenta i principali strumenti utili a realizzare e mettere in opera i servizi digitali.
* **Modulo 4 - Validare il servizio**: illustra gli aspetti e le attività fondamentali di cui tener conto per monitorare e garantire l’efficienza dei servizi erogati.

I moduli offrono contenuti da fruire autonomamente (lezioni multimediali, video lezioni, interviste), test di autovalutazione, un’esercitazione a distanza e la partecipazione a un webinar di approfondimento della durata di un’ora. 

Il primo dei quattro **webinar**, dedicato alle [Linee guida di design per i siti internet e i servizi digitali della PA](https://prossima.designers.italia.it/norme-e-riferimenti/linee-guida-di-design/), e all'introduzione dell'intero percorso didattico, si terrà **venerdì 24 marzo 2023 dalle ore 12.00 alle 13.00**.  

### Iscrizioni
Le iscrizioni al corso, soggette ad approvazione da parte di Formez, possono essere effettuate in maniera autonoma sul [sito EventiPA](http://eventipa.formez.it/node/405873) e richiedono la registrazione al sistema di autenticazione [DFPAuth](https://auth.formez.eu/). 

**Le iscrizioni chiuderanno martedì 20 marzo 2023**. 

[Scopri di più e registrati al corso](http://eventipa.formez.it/node/405873)
