---
layout: post
title: "Angular Roma, un MeetUp per evolvere il Design Kit"
subtitle: "Lunedì 30 gennaio, alle 18:30, l’incontro organizzato dalla community presso @Spacesworks"
date: 2023-01-16 15:00:00 +0200
tags: developers angular designsystem 
categories: news
author: Matteo Vabanesi
image:  
locale: it
---
Developers Italia partecipa al MeetUp organizzato dalla community di Angular Roma, un’occasione per fare il punto sull’aggiornamento del [Design Kit Angular](https://github.com/italia/design-angular-kit) nell’**evoluzione a Bootstrap Italia 2.0**. Ospiti dell’incontro saranno Andrea Stagi, Open Source Project Leader per il Dipartimento per la trasformazione digitale, e Cristian Borelli, certificatore Angular e maintainer della libreria italia/design-angular-kit. 

Oltre a toccare argomenti chiave, quali le **nuove tecnologie**, l’**accessibilità** e soprattutto le migliorie ai **componenti dell’Angular Design Kit**, il MeetUp sarà anche l'occasione per condividere l’avanzamento lavori sull’intero **Design system del Paese**, l’insieme di risorse e indicazioni per realizzare siti e servizi pubblici di qualità, efficienti e inclusivi.

L’incontro avrà luogo **lunedì 30 gennaio alle ore 18:30**, presso i locali di Spaces a Roma, in Viale Luca Gaurico, Laurentina 91/93. **Per partecipare** è necessario [iscriversi con Eventbrite](https://www.eventbrite.it/e/biglietti-angular-roma-meetup-spacesworks-492397473097). L’evento sarà comunque trasmesso in **streaming** (il link non è al momento disponibile). Per tutti i presenti, a conclusione della giornata, non mancherà un momento conviviale.

Per rimanere aggiornato sugli eventi della community di Angular Roma:

* Twitter: [https://twitter.com/AngularRome](https://twitter.com/AngularRome)
* Sito: [https://community.codemotion.com/angular-roma](https://community.codemotion.com/angular-roma) 

Ti aspettiamo!
