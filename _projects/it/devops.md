---
title: Devops Italia
subtitle: Comunità DevOps per il Cloud della PA
logo: /assets/images/logo-devops@2x.png
payoff: Comunità DevOps della PA
description: DevOps Italia è il punto di riferimento per lo sviluppo delle pratiche di DevOps e del Cloud della pubblica amministrazione - linee guida, strumenti e un forum per favorire la collaborazione e promuovere il paradigma del Cloud nello sviluppo dei servizi pubblici.

lang: it
order: 4
highlight: true
comingsoon: false
layout: project
github_team: devops
maintainers:
  - paolo
  - giuseppe
socials:
  -
    name: twitter
    icon: twitter
    link: //twitter.com/DevopsITA
---

## Intro e Manifesto

Le inarrestabili innovazioni del Cloud computing hanno messo in discussione molti dei tradizionali modelli tecnologici e organizzativi delle infrastrutture IT. In particolare scalabilità, affidabilità ed elasticità sono diventate proprietà imprescindibili per le moderne infrastrutture.

Sulla base di queste nuove esigenze l’organizzazione delle infrastrutture IT sta cambiando ed è in atto una vera e propria rivoluzione che impatta radicalmente sui profili, sull’attitudine e sulle competenze degli stakeholder coinvolti.

Questo cambiamento sta dando vita ad una comunità tecnica allargata composta da System Administrator, Network Architect, DevOps, Site Reliability Engineering, Operations Manager che è sempre alla continua ricerca dei modi migliori per costruire e amministrare infrastrutture IT,  mettendo a fattore comune le esperienze acquisite ed aiutando gli altri a fare lo stesso.

La Pubblica Amministrazione (PA) italiana ha avviato un importante processo di trasformazione digitale attraverso il Piano Triennale 2017-2019 che richiede un cambio di paradigma caratterizzato dall’adozione del Cloud e delle metodologie agile. Saranno le competenze della PA nell’ambito di questi processi e tecnologie a determinare il successo di questo rinnovamento tecnologico, organizzativo e culturale.  

Da queste necessità nasce la comunità DevOps dei servizi digitali che avrà il compito di costruire, condividere, promuovere e consolidare le nuove competenze tecnologiche nel settore pubblico per guidare e sostenere la trasformazione digitale del Paese.

### Principi

La comunità è aperta a tutte e tutti i lavoratori, professionisti, esperti, cultori e promotori di tecnologie nel settore IT che vogliano contribuire al mantenimento ed allo sviluppo armonico dell’insieme dei servizi digitali pubblici.

I partecipanti si propongono di:

1. condividere informazioni, soluzioni e competenze utili per mantenere, aggiornare, aumentare l'affidabilità dei sistemi e per automatizzare le procedure;
2. implementare, promuovere e diffondere l’utilizzo di tecnologie open e open infrastructure nell'ambito della PA;
3. discutere e proporre standard e regolamenti dei servizi digitali.


### A chi si rivolge la comunità?

Potresti essere interessato a partecipare alla comunità se:

-   sei un amministratore di sistema di servizi digitali della PA e vuoi portare i tuoi servizi sul cloud della PA;
-   devi progettare un nuovo servizio digitale o portare un servizio esistente sul Cloud della PA;
-   sviluppi soluzioni e/o hai un ruolo di consulenza per soluzioni utilizzate nella infrastruttura di rete e di servizi della PA;
-   vuoi condividere tecnologie, soluzioni, esperienze o anche semplicemente una tua indicazione/segnalazione utile per lo sviluppo ed il mantenimento dell’infrastruttura IT della PA.


### Come contribuire

Per iniziare a contribuire alla comunità e creare la rete che ci siamo prefissi di creare puoi unirti a noi utilizzando i seguenti canali:

-   [Sezione Forum Italia](https://forum.italia.it/c/piano-triennale/data-center-e-cloud)
-   [Progetti GitHub](https://github.com/italia/cloud-pa)
-   [Canale Slack #devops](https://developersitalia.slack.com/messages/C9TCMU07R/) sullo [Slack di Developers Italia](https://slack.developers.italia.it)



