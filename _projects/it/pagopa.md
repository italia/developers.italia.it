---
title: PagoPA
subtitle: Nodo di pagamento verso la Pubblica Amministrazione
logo: /assets/images/logo-pagopa@2x.png
payoff: Nodo dei Pagamenti verso la Pubblica Amministrazione
description: Un unico nodo di pagamento, con un'unica interfaccia verso il cittadino, per pagare dai tributi alla gita scolastica dei figli con carte di credito, bonifici o anche via app.
lang: it
order: 4
highlight: true
comingsoon: false
layout: project
---

### Intro
PagoPA è il nodo di pagamenti della Pubblica Amministrazione. È una piattaforma che connette tra loro cittadini, Pubblica Amministrazione e i Prestatori di Servizi di Pagamento (PSP) per effettuare pagamenti verso la Pubblica Amministrazione in sicurezza e con semplicità.

Integrare PagoPA rappresenta un grosso vantaggio per le Pubbliche Amministrazioni perché i pagamenti vengono accreditati in tempo reale, vengono correttamente rendicontati e di conseguenza può immediatamente essere rilasciato al cittadino la quietanza con valore legale.

Per un cittadino, PagoPA permette di scegliere il metodo di pagamento tra i diversi a disposizione, a seconda delle comodità e del livello di digitalizzazione. È possibile pagare tramite:

- carta di credito
- addebito in conto
- bollettino postale o altre avvisature cartacee
- forme innovative di pagamenti presenti sul mercato

Stiamo facendo evolvere il sistema in una ottica di mercato integrando canali di pagamento innovativi ed evolvendo l’interfaccia utente e le funzionalità del sistema verso gli standard consolidati sul mercato.

In particolare l’evoluzione più importante riguarda la UI (User Interface) e la UX (User Experience) che entro la fine dell’anno risulteranno pesantemente rinnovate e molto più usabili per il cttadino.

Trovate maggiori informazioni sulla piattaforma [Designers Italia](https://designers.italia.it/progetti/pagopa/).

### Documentazione
Stiamo lavorando ad una revisione profonda della documentazione. Per ora, siamo riusciti a pubblicare in formato più facilmente consultabile i primi documenti che potete leggere di seguito.

- [Overview](https://pagopa-doc-overview.readthedocs.io/)
- [FAQ](https://pagopa-doc-faq.readthedocs.io/)
- [Architettura](https://pagopa-doc-architettura.readthedocs.io/)
- Formato Messaggi XML (in arrivo)
- Specifiche Attuative Pagamenti (in arrivo)
- Specifiche Implementazione Web Services (in arrivo)
