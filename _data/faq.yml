it:
  item1:
    question: Gli artt. 68 e 69 del CAD si applicano alle scuole pubbliche per
      l'acquisizione ed il riuso di un programma informatico sia esso software
      per la didattica che software per scopi amministrativi?
    answer: |
      I soggetti destinatari delle disposizioni degli artt. 68 e 69 del CAD
      sono le pubbliche amministrazioni di cui all’art. 1, comma 2, del decreto
      legislativo 30 marzo 2001, n. 165, nel rispetto del riparto di competenza
      di cui all’art. 117 della Costituzione; tra queste, si annoverano gli
      istituti e scuole di ogni ordine e grado e le istituzioni educative.
      Il combinato disposto degli artt. 68 e 69 del CAD non opera alcuna
      distinzione circa la tipologia di scopo di un software. L’oggetto
      dell’obbligo sancito dalle richiamate disposizioni è il software di
      titolarità della pubblica amministrazione.
  item2:
    question: In quali casi la PA è considerata titolare di un software?
    answer: |
      L’amministrazione deve considerarsi titolare di un software realizzato su
      proprie specifiche indicazioni ogni qual volta che:
      <ul>
      <li>abbia commissionato la soluzione, attraverso un contratto di appalto
      o altra fattispecie negoziale, e il contratto preveda l’acquisizione in
      capo ad essa di tutti i diritti di proprietà intellettuale e industriale
      sul software sviluppato su sua committenza o comunque non attribuisca
      tale titolarità in capo all’appaltatore o a terzi;</li>
      <li>il software sia stato realizzato da risorse interne all’amministrazione.</li>
      </ul>
  item3:
    question: Gli artt. 68 e 69 del CAD si applicano prima di ogni procurement di software?
    answer: |
      Gli artt. 68 e 69 del CAD si applicano in ogni caso di acquisizione da
      parte delle PA di soluzioni, programmi informatici o parti di esso
      indipendentemente dal tipo di procedura.
      Per ulteriori informazioni in merito al CAD si veda <a
      href="https://docs.italia.it/italia/piano-triennale-ict/codice-amministrazione-digitale-docs/it/v2018-09-28/_rst/capo6_art68.html">questo
      link</a>.
  item4:
    question: Il software non open source di titolarità di una PA può essere messo a Riuso?
    answer: |
      È necessario distinguere tra software sviluppato specificamente su
      richiesta della Pubblica Amministrazione (o sviluppato al suo interno)
      e software di natura commerciale di cui un’amministrazione abbia invece
      acquisito una licenza d’uso. Solo il software appartenente alla prima categoria
      è soggetto all’art. 69 del CAD in materia di riuso: per tali soluzioni le
      amministrazioni devono obbligatoriamente acquisire la piena titolarità del
      codice sorgente e devono procedere con il rilascio in open source. Il software
      commerciale acquisito invece mediante licenza d’uso non può essere messo
      a riuso.
  item5:
    question: Quali indicazioni sono previste ai fini dell’adempimento
      dell’art. 69 relativamente alla scelta della licenza?
    answer: |
      Le “Linee guida su acquisizione e riuso di software per le pubbliche
      amministrazioni”, adottate dall’AgID in attuazione dagli articoli 68 e 69
      del CAD, prevedono che la scelta della licenza da parte di una PA sia
      effettuata scegliendo una licenza tra quelle certificate da Open Source
      Iniziative. Per ulteriori informazioni in merito alle licenza si veda <a
      href="https://docs.italia.it/italia/developers-italia/lg-acquisizione-e-riuso-software-per-pa-docs/it/stabile/riuso-software/licenze-aperte-e-scelta-di-una-licenza.html">questa
      risorsa</a>.
  item6:
    question: È possibile nell’ambito del processo di Riuso di una soluzione
      applicare, in virtù del principio di compatibilità delle licenze, all’opera
      derivata una licenza diversa da quella apposta all’opera originaria?
    answer: |
      Le “Linee guida su acquisizione e riuso di software per le pubbliche
      amministrazioni”, adottate dall’AgID in attuazione dagli articoli 68 e 69
      del CAD, definiscono, al paragrafo 3.5.3, l’albero decisionale per la
      scelta di una licenza aperta; in particolare, se il rilascio del software
      si riferisce ad una modifica di software open source esistente (quindi
      preso a riuso da altre amministrazioni o di proprietà di terze parti)
      l’amministrazione utilizzerà la stessa licenza con la quale è stato
      originariamente distribuito il software, per favorirne la massima
      interoperabilità e riuso con altri utilizzatori del medesimo software.
  item7:
    question: A quali organi/autorità competenti è possibile segnalare la
      mancata applicazione degli artt. 68 e 69 del CAD da parte di una PA?
    answer: |
      Ai sensi dell’art. 17, comma 1-quater è istituito presso l’AgID l’Ufficio
      del Difensore civico per il digitale che ha il compito di raccogliere
      tutte le segnalazioni relative alle presunte violazioni del Codice
      dell’Amministrazione Digitale, o di ogni altra norma in materia di
      digitalizzazione ed innovazione, a garanzia dei diritti digitali dei
      cittadini e delle imprese.
      Chiunque può segnalare presunte violazioni delle disposizioni del CAD,
      tra cui quelle ex artt. 68 e 69, accedendo all’apposita <a
      href="https://www.agid.gov.it/it/form/difensore-civico-digitale">area
      dedicata</a> presente sul sito dell’AgID
  item8:
    question: Quali sanzioni potrebbero essere comminate ad una PA qualora
      acquisisca soluzioni, programmi informatici senza effettuare la valutazione
      comparativa di tipo tecnico ed economico?
    answer: |
      Il CAD non prevede sanzioni dirette; tuttavia, qualora una PA disattenda
      alle disposizioni concernenti le modalità di acquisizione di un software
      potrebbero configurarsi profili di responsabilità dirigenziale
      e disciplinare fermo restando l’eventuale responsabilità per danno
      erariale.
  item9:
    question: Quali sanzioni potrebbero essere comminate ad una PA qualora non
      proceda al rilascio in open source del software da essa sviluppato
      o commissionato?
    answer: |
      Il CAD non prevede sanzioni dirette; tuttavia, fermi restando eventuali
      profili di responsabilità dirigenziale e disciplinare, il mancato
      rilascio in riuso delle soluzioni software impedisce ad altre
      amministrazioni di procedere alla relativa valutazione ed acquisizione in
      riuso, configurando così una possibile responsabilità per danno erariale.
  item10:
    question: Come viene calcolato l'indice di vitalità visualizzato per ogni
      software?
    answer: |
      L'indice di vitalità (vitality index), così come previsto dalle <a
      href="https://docs.italia.it/italia/developers-italia/lg-acquisizione-e-riuso-software-per-pa-docs/it/stabile/acquisizione-software/macro-fase-2-analisi-delle-soluzioni-a-riuso-delle-pa-e-delle-soluzioni-open-source.html#fase-2-2-valutazione-soluzioni-riusabili-per-la-pa">
      linee guida su acquisizione e riuso di software per le pubbliche
      amministrazioni</a> indica il grado di attività svolta nell'ultimo arco
      temporale su ogni repository indicizzato in catalogo. Una spiegazione approfondita dei parametri
      utilizzati per effettuare il calcolo è presente in <a
      href="https://github.com/italia/publiccode-crawler/blob/main/docs/vitalityIndexItaliano.md">
      questa pagina</a>. Questo indice è calcolato ogni notte e, attualmente, la
      finestra temporale considerata è di 60 giorni.
  item11:
    question: Come è possibile dichiarare il riuso di un software?
    answer:
      Per ogni soluzione presa a riuso è possibile effettuare una semplice
      dichiarazione come previsto dal <a href="https://docs.italia.it/italia/piano-triennale-ict/pianotriennale-ict-doc/it/2020-2022/capitolo-1-servizi/cosa-devono-fare-le-pa.html">Piano Triennale per l'Informatica nella Pubblica Amministrazione</a>.
      Per effettuare questa operazione è possibile seguire le indicazioni
      riportate nella <a href="https://developers.italia.it/it/riuso/dichiarazione">pagina dedicata</a>.

en:
