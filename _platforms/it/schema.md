---
title: Schema
logo: /assets/images/logo_schema.png
external_website: https://schema.gov.it
payoff: Schema
description: >
  Il catalogo delle risorse semantiche condivise per l'interoperabilità
lang: it
highlight: true
comingsoon: false
abilitante: true
hide_activities: true
layout: platform
owners:
    - name: Dipartimento per la trasformazione digitale
      url: https://innovazione.gov.it
managers:
    - name: ISTAT
      url: https://www.istat.it/
resources:
  - Documentazione:
    - title: Guida al Catalogo nazionale della semantica dei dati
      url: https://teamdigitale.github.io/dati-semantic-guida-ndc-docs/index.html
      icon: link
      desc: Guida pratica per chi vuole contribuire o fruire delle risorse semantiche presenti nel catalogo.
    - title: Introduzione alla semantica dei dati e del Web Semantico
      url: https://teamdigitale.github.io/dati-semantic-doc-introduzione-semantica/
      icon: link
      desc: Guida sulla semantica dei dati nel Web come intesa dal Web Semantico.
    - title: Linee guida sull'interoperabilità tecnica delle pubbliche amministrazioni
      url: https://www.agid.gov.it/sites/default/files/repository_files/linee_guida_interoperabilit_tecnica_pa.pdf
      icon: file
      desc: Definiscono che comunicazione tra soggetti DEVE utilizzare modelli dati condivisi.
    - title: Linee guida per l'interoperabilità semantica attraverso i linked open data
      url: https://www.agid.gov.it/sites/default/files/repository_files/documentazione_trasparenza/cdc-spc-gdl6-interoperabilitasemopendata_v2.0_0.pdf
      icon: file
      desc: Definiscono l'importanza dell'adozione del modello Linked Open Data per abilitare lo sviluppo di una effettiva interoperabilità semantica tra PA.
    - title: European Interoperability framework
      url: https://ec.europa.eu/isa2/sites/default/files/eif_brochure_final.pdf
      icon: file
      desc: Definisce il ruolo che la semantica assume nella collaborazione e nell'interscambio di informazioni.
  - Strumenti:
    - title: Validatore metadati
      url: https://schema.gov.it/validatore_metadati
      icon: software
      desc: Il validatore dei metadati delle risorse semantiche, per validare la metadatazione generale descrittiva delle risorse semantiche da pubblicare nel catalogo.
    - title: Schema editor
      url: https://italia.github.io/schema-editor/latest/
      icon: github
      desc: L'editor degli schemi di dati, per strutturare al meglio degli schemi dati conformi a una semantica condivisa.
    - title: SPARQL Endpoint di schema.gov.it
      url: https://schema.gov.it/sparql
      icon: software
      desc: Lo SPARQL endpoint, per interrogare i contenuti delle ontologie e dei vocabolari controllati del catalogo.

---

## Cos'è e quali vantaggi offre

**Schema** è il catalogo nazionale delle risorse semantiche condivise per l'interoperabilità, che 
agevola la ricerca e il riuso di risorse semantiche e che permette di supportare anche lo sviluppo 
di API semanticamente e sintatticamente interoperabili attraverso la ricerca, l'utilizzo e il riuso 
di risorse semantiche.

Il catalogo e i suoi strumenti sono a servizio degli enti e dei privati che scambiano dati e 
informazioni tramite la Piattaforma 
Digitale Nazionale Dati (PDND) per garantire che sia il formato che il significato delle informazioni 
scambiate siano 
perfettamente preservati e compresi durante gli scambi tra le parti.


Il catalogo e i suoi strumenti sono a servizio degli enti e dei privati che scambiano dati e 
informazioni tramite la Piattaforma 
Digitale Nazionale Dati (PDND) per garantire che sia il formato che il significato delle informazioni 
scambiate siano 
perfettamente preservati e compresi durante gli scambi tra le parti.
Gli utenti del catalogo sono:
*	I **Contributori**, ovvero Pubbliche amministrazioni interessate a modellare e pubblicare sul 
catalogo le proprie risorse 
semantiche mantenendone titolarità e responsabilità di contenuto, e riusando, dove possibile, i 
concetti già presenti a catalogo. 
*	Gli **Sviluppatori di API/e-services** che siano interoperabili sia semanticamente che 
sintatticamente.
*	I **Ricercatori** interessati a riusare i concetti del Catalogo nelle proprie rappresentazioni 
semantiche.

La semantica assicura che sia il formato che il significato delle informazioni scambiate siano 
perfettamente preservati e compresi durante gli scambi tra le parti. 
Per integrare informazioni da fonti diverse, queste devono essere comprensibili.
In particolare, nello sviluppo di servizi pubblici digitali complessi può succedere di integrare fonti 
dati con formati diversi, il che può comportare una complessità elevata. Di conseguenza i servizi 
digitali erogati risulterebbero più soggetti ad errori, con conseguenze anche nel trattamento dei 
dati. Interviene quindi la semantica che abilita e semplifica la fruizione dei dati scambiati.

Se sei nuovo nel mondo della semantica dei dati, e hai bisogno di un'introduzione generale sul tema, fai riferimento al 
documento [Introduzione alla semantica dei dati e del Web Semantico](https://teamdigitale.github.io/dati-semantic-doc-introduzione-semantica/).


### Cosa trovi su Schema

Nel catalogo si possono trovare:
* **Ontologie**: Rappresentazioni formali e condivise delle entità e delle loro relazioni per domini 
applicativi di interesse.
 Le ontologie sono utilizzate per rappresentare le conoscenze in un dominio specifico in modo 
 strutturato e con relazioni 
 definite, ad esempio per facilitare l'interpretazione e la comprensione dei dati dalle macchine in 
 modo più intelligente;
* **Vocabolari controllati**: Liste, tassonomie e tesauri usati per organizzare termini di riferimento 
per diversi domini 
applicativi, sono utilizzati in diversi contesti per facilitare l'organizzazione e la ricerca di 
informazioni.
* **Schemi di API**: Descrizione di dati scambiati tra sistemi diversi, usata per definirne la 
serializzazione e validarne la 
sintassi, per aumentare la qualità dei dati che vengono scambiati.

Schema mette a disposizione una serie di strumenti per poter accedere alle risorse semantiche del 
catalogo e per validarle. La validazione riguarda sia la descrizione o metadatazione delle risorse 
semantiche, sia la struttura nel caso degli schemi di API. 

Gli strumenti a disposizione sono:
* Il [validatore dei metadati](https://schema.gov.it/validatore_metadati) delle risorse semantiche, 
per validare la metadatazione generale descrittiva delle risorse semantiche da pubblicare nel catalogo;
* L'[editor degli schemi di dati](https://italia.github.io/schema-editor/latest/), per strutturare al 
meglio degli schemi dati confermi a una semantica condivisa;
* Lo [SPARQL endpoint](https://schema.gov.it/sparql), per interrogare i contenuti delle ontologie e 
dei vocabolari controllati del catalogo.


### Come contribuire al Catalogo

Il catalogo si basa su un sistema federato di risorse semantiche, pubblicate dagli enti contributori, 
e raccolte con un processo di harvesting. I contributori modellano le loro risorse semantiche e le 
pubblicano in repository pubblici seguendo le regole condivise nella Guida dedicata. Il catalogo può 
essere ampliato con nuove risorse, aumentando così le possibilità di riuso, utili ad esempio nello 
sviluppo degli e-service erogati dalle PA tramite la 
[Piattaforma Digitale Nazionale Dati](https://developers.italia.it/it/pdnd/)
e favorendo la diffusione delle pratiche di interoperabilità semantica.

Prima di proporre nuove risorse semantiche, è buona pratica esplorare le risorse già presenti nel 
catalogo tramite il catalogo schema.gov.it. Ricercando per categoria, se il dominio delle risorse che 
il Contributore vuole modellare è già presente, ma c'è bisogno di rappresentare una nuova entità e/o 
proprietà, il Contributore può valutare di estendere le risorse esistenti per rispondere alle proprie 
esigenze di modellazione oppure considerare l'opportunità di definire/aggiornare entità e/o proprietà 
rilevanti a livello nazionale (cfr. [Linee Guida sull'interoperabilità tecnica delle Pubbliche Amministrazioni](https://www.agid.gov.it/sites/default/files/repository_files/linee_guida_interoperabilit_tecnica_pa.pdf)).

Ulteriori dettagli sono resi disponibili nella 
[Guida al Catalogo nazionale della semantica dei dati](https://teamdigitale.github.io/dati-semantic-guida-ndc-docs/index.html).

Passi principali da seguire per contribuire al catalogo.
1.	Il **Contributore** analizza le risorse da creare, oppure delle possibili proposte di modifica da 
effettuare alle risorse già pubblicate sul catalogo. 
2.	I **Contributori** creano un proprio *repository* (se non ne hanno uno) dove pubblicare le 
risorse semantiche da raccogliere. Successivamente, inviano una richiesta di *onboarding* a catalogo 
con una mail a [info@schema.gov.it](mailto:info@schema.gov.it) e seguono le istruzioni contenute nel 
[capitolo "Come contribuire"](https://teamdigitale.github.io/dati-semantic-guida-ndc-docs/docs/come-contribuire.html).
della guida per registrare il proprio repository sul Catalogo.
3.	In alternativa, i Contributori possono richiedere una consulenza di **"semantic stewardship"** ad 
Istat, sempre inviando una mail a [info@schema.gov.it](mailto:info@schema.gov.it).
4.	Il processo di *"harvesting"*, avviato periodicamente, **estrae i dati contenuti nei repository 
configurati come sorgenti, e li memorizza su server**. Dopo la loro adesione iniziale al catalogo, i 
Contributori possono espandere continuamente il proprio insieme di risorse semantiche.
5.	Il catalogo schema.gov.it facilita l'accesso alle risorse semantiche pubblicate mediante 
**funzionalità di ricerca testuale, filtri preimpostati e visualizzatori** integrati nelle schede 
delle risorse semantiche.

## Come usare le risorse semantiche per sviluppare API

Suggerimenti per **Sviluppatori** che vogliono creare API semanticamente interoperabili:
1.	Lo sviluppatore può effettuare la ricerca sul portale del catalogo ed individuare le risorse che 
possono essere utili allo sviluppo dell'applicazione. 
2.	Consultare e riutilizzare ontologie, vocabolari controllati e schemi dati.
3.	Utilizzare l'[editor degli schemi dati](https://italia.github.io/schema-editor/latest/) che 
interrogando le risorse semantiche di Schema, consente di creare uno schema API personalizzato e 
conforme allo standard OpenAPI, adattandolo alle specifiche esigenze e garantendo una perfetta 
integrazione con le risorse esistenti a catalogo.
4.	Controllare che le API siano corrette dal punto di vista sintattico con l'aiuto del 
[validatore OAS Checker](https://italia.github.io/api-oas-checker/) durante le fasi di sviluppo.
5.	Se applicabile pubblicare gli e-service, composti da una o più API, in ambiente di collaudo della 
PDND, effettuare i test e infine renderli disponibili sul catalogo PDND in esercizio.


## Canali

Per qualsiasi domanda, richiesta di assistenza o chiarimento riguardo al catalogo, puoi contattare 
direttamente gli amministratori all'indirizzo [info@schema.gov.it](mailto:info@schema.gov.it).

Per tutte le altre problematiche di natura tecnica, se trovi errori o bug, oppure proposte di 
miglioramento apri una issue su github. 

<a class="btn btn-primary" href="https://github.com/teamdigitale/dati-semantic-frontend/issues" target="_blank"><i class="it-horn" /> Apri una issue su GitHub</a>
