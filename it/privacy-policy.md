---
title: Privacy Policy
lang: it
ref:
  en: /en/privacy-policy
layout: internal-long
---

[https://developers.italia.it](https://developers.italia.it) è gestito dalla Presidenza
del Consiglio dei Ministri - Dipartimento per la trasformazione digitale.

A norma degli articoli 13 e 14 del Regolamento UE 2016/679 (GDPR) vogliamo fornirti
un'informativa semplice e chiara su come trattiamo i dati personali che ci fornisci
direttamente o di cui comunque potremo venire in possesso tramite contatto con il sito web
<https://developers.italia.it>.

## Titolare del trattamento

Il Titolare del trattamento è la Presidenza del Consiglio dei Ministri - Dipartimento per
la trasformazione digitale, con sede in Largo Pietro di Brazzà 86, 00187 Roma,
contattabile ai seguenti recapiti:

* E-mail: [segreteria.trasformazionedigitale@governo.it](mailto:segreteria.trasformazionedigitale@governo.it);
* PEC: [diptrasformazionedigitale@pec.governo.it](mailto:diptrasformazionedigitale@pec.governo.it).

## Responsabile per la protezione dei dati

Il Responsabile per la protezione dei dati - Data Protection Officer è contattabile ai
seguenti recapiti:

* E-mail: [responsabileprotezionedatipcm@governo.it](mailto:responsabileprotezionedatipcm@governo.it);
* PEC: [rpd@pec.governo.it](mailto:rpd@pec.governo.it).

## Come vengono trattati i tuoi dati personali - periodo di conservazione - base giuridica

L'invio facoltativo, esplicito e volontario di messaggi
agli indirizzi di contatto del sito, nonché i messaggi privati inviati dagli utenti ai
relativi profili/pagine istituzionali sui social media (laddove questa possibilità sia
prevista), comportano l'acquisizione dei dati di contatto del mittente, necessari a
rispondere, nonché dei dati personali inclusi nelle comunicazioni.

Tali dati saranno trattati dal Titolare, esclusivamente al fine di - e per il periodo strettamente
necessario a - gestire le interazioni con l'utenza, nell'esecuzione dei propri compiti di
interesse pubblico o comunque connessi all'esercizio dei propri pubblici poteri.

## Chi potrà conoscere i dati personali

I dati personali raccolti potranno essere oggetto di comunicazione a soggetti, interni
o esterni alla Presidenza del Consiglio dei Ministri, nei confronti dei quali la
comunicazione si configura come necessaria per il perseguimento delle finalità
sopra specificate, compresi soggetti terzi che forniscono un servizio al Titolare,
ad esempio per la fornitura di servizi tecnologici di questo portale, e che
tratteranno detti dati personali in qualità di responsabili del trattamento ai sensi e per
gli effetti di cui all’articolo 28 del GDPR.

L’elenco dei responsabili del trattamento può essere richiesto al Titolare in qualsiasi momento,
scrivendo a
[segreteria.trasformazionedigitale@governo.it](mailto:segreteria.trasformazionedigitale@governo.it).

## Trasferimento dei dati

I dati potranno essere liberamente trasferiti fuori dal territorio nazionale a Paesi
situati nell'Unione Europea.
Per la fornitura di alcuni servizi tecnologici, il Titolare potrebbe avvalersi di
soggetti ubicati al di fuori dell’Unione Europea. L'eventuale trasferimento dei dati in
Paesi situati al di fuori dell'Unione Europea avverrà, in ogni caso, nel rispetto delle
garanzie appropriate e opportune ai fini del trasferimento stesso, ai sensi della
normativa applicabile.

## Quali sono i tuoi diritti

* **Diritto di accedere ai dati**: puoi ottenere conferma e informazioni sul trattamento.
* **Diritto di rettifica**: puoi rettificare dati inesatti o integrarli.
* **Diritto di cancellazione**: nei casi di legge, puoi chiedere l'oblio.
* **Diritto di limitazione al trattamento**: nei casi di legge, puoi chiedere di limitare
  il trattamento.
* **Diritto di opporsi al trattamento**: per particolari motivi puoi opporti al trattamento
  per l'esecuzione di un compito di interesse pubblico o connesso all'esercizio di pubblici poteri.
* **Diritto alla portabilità dei dati**: non hai diritto alla portabilità dei tuoi dati
  quando il trattamento è necessario per eseguire un compito di interesse pubblico o
  nell’esercizio di funzioni pubbliche o adempiere a obblighi legali.

Per maggiori informazioni o esercitare i tuoi diritti contatta il Titolare agli indirizzi
sopra indicati. Se invece ritieni che il trattamento dei dati personali a te riferiti
avvenga in violazione di quanto previsto dal GDPR, hai anche diritto di proporre reclamo,
ai sensi dell’art. 77 del GDPR, al Garante per la protezione dei dati personali.

## Mailing list

Le comunicazioni relative alle iniziative di Developers Italia e Designers
Italia sono distribuite, in automatico e gratuitamente, a quanti fanno
richiesta di riceverle compilando il form.

L'indirizzo mail fornito è utilizzato al solo fine di fornirti il servizio
richiesto e, per tale ragione, sarà conservato esclusivamente per il periodo in
cui lo stesso è attivo. La base giuridica di tale trattamento è da rinvenirsi
nei compiti istituzionali volti a favorire la conoscenza delle iniziative del
Dipartimento per la Trasformazione Digitale.

Per non ricevere più l'aggiornamento puoi in ogni momento richiedere la
cancellazione dal servizio selezionando l'apposito pulsante all'interno della
comunicazione ricevuta oppure scrivendoci agli indirizzi sopra riportati.

## Cookie

Questa sezione fornisce informazioni dettagliate sull'uso dei cookie, su come sono
utilizzati dal sito e su come gestirli, in attuazione dell’art. 122 del decreto
legislativo 30 giugno 2003, n. 196, nonché nel rispetto delle
“[Linee guida cookie e altri strumenti di tracciamento](https://www.garanteprivacy.it/web/guest/home/docweb/-/docweb-display/docweb/9677876)”
emanate dal Garante per la protezione dei dati personali con provvedimento
del 10 giugno 2021.

<https://developers.italia.it> utilizza cookie tecnici al fine di garantire il corretto
funzionamento delle procedure e migliorare l'esperienza d'uso dei propri visitatori,
il cui uso non è strumentale alla raccolta di dati personali identificativi
dell'utente. Per questo motivo non abbiamo bisogno del tuo consenso per
memorizzare i cookie.

Utilizziamo anche i cookie analitici del servizio "Web Analytics Italia" (WAI)
fornito da AGID che raccoglie dati statistici anonimi mediante IP anonimizzato
relativi alle visite del sito Internet da parte degli utenti.

Inoltre noi e i nostri fornitori ci asteniamo dal combinare questi cookie con altre
elaborazioni né li trasmettiamo a terzi.
Tali cookie vengono conservati per un periodo non superiore a 13 mesi dal momento della
raccolta, salvo che la loro ulteriore conservazione non si renda necessaria per
l’accertamento di reati.

## Come disabilitare i cookie (opt-out) sul proprio dispositivo

La maggior parte dei browser accetta i cookie automaticamente, ma è possibile rifiutarli.
Se non si desidera ricevere o memorizzare i cookie, si possono modificare le impostazioni
di sicurezza del browser utilizzato, secondo le istruzioni rese disponibili dai
relativi fornitori ai link di seguito indicati. Nel caso in cui si disabilitino tutti
i cookie, il sito potrebbe non funzionare correttamente.

* [Chrome](https://support.google.com/chrome/answer/95647)
* [Firefox](https://support.mozilla.org/it/kb/protezione-antitracciamento-avanzata-firefox-desktop)
* [Safari](https://support.apple.com/guide/safari/manage-cookies-and-website-data-sfri11471/mac)
* [Edge](https://support.microsoft.com/it-it/help/4027947/microsoft-edge-delete-cookies)
* [Opera](https://help.opera.com/en/latest/web-preferences/#cookies)

*Ultimo aggiornamento: 12/07/2022*
