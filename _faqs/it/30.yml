---
title: Come scegliete i maintainer?
text: >
  Come in tutte le comunità di software open source, i *maintainer* vengono individuati in base alla loro competenza tecnica, conoscenza del progetto in questione e al grado di partecipazione alla community. Nei progetti più grossi possono venire retribuiti perché a loro viene richiesta grande disponibilità di tempo ed energie. Un maintainer infatti non deve solo supervisionare, ma deve essere il primo per quantità e qualità delle contribuzioni. Il nostro obiettivo è fare in modo che tutti i progetti presenti in Developers Italia abbiano sempre dei maintainer attivi che possano guidare la comunità ed essere un punto di riferimento costante per gli sviluppatori.
order: 30
lang: it
---
