---
title: Note Legali
lang: en
ref:
  it: /it/note-legali
layout: internal-long
---

[https://developers.italia.it](https://developers.italia.it) è un sito che ha l’obiettivo di contribuire alla crescita e al coordinamento di una community di sviluppatori interessati allo sviluppo di codice strumentale al funzionamento dei servizi online della pubblica amministrazione.
Il sito è gestito dall'Agenzia per l'Italia Digitale.

In taluni casi (forum di discussione) per accedere ai contenuti e/o fruire dei Servizi potrebbe essere necessario utilizzare delle credenziali rilasciate dai gestori di altri servizi (es: github o google) o registrarsi, richiedendo l’attribuzione di nuove credenziali.
L'utente prende atto che l’Agenzia, nel corso dell'intero rapporto, lo identificherà quale titolare dei suoi diritti e doveri esclusivamente sulla base dell'identità digitale attribuitagli e rappresentata dalle credenziali (user ID/email e password) che avrà indicato e/o scelto di utilizzare. L'utente si impegna pertanto a custodire tali credenziali e a segnalare immediatamente all’Agenzia – qualora avesse scelto di registrarsi direttamente al Sito – all'indirizzo [protocollo@pec.agid.gov.it](mailto:protocollo@pec.agid.gov.it) l’eventuale perdita del controllo esclusivo sulle stesse, prendendo atto della circostanza che, in difetto di tale segnalazione e sino al momento del suo ricevimento, sarà responsabile di ogni azione e condotta posta in essere utilizzando tali credenziali (es: pubblicazione di un contenuto online, richiesta di un Servizio ecc.) e non potrà in alcun modo contestare la fruizione dei servizi o l'accesso ai contenuti connessi all'utilizzo delle citate credenziali.

Qualora l'utente, attraverso taluni Servizi disponibili sul Sito (es. forum di discussione), possa procedere alla pubblicazione, diffusione o comunicazione di contenuti, si impegna a pubblicare, diffondere o comunicare esclusivamente contenuti inidonei a violare la legge e/o qualsivoglia diritto di terzi. 
In tal caso, inoltre, l'utente dichiara e garantisce di disporre di tutti i diritti necessari alla pubblicazione dei contenuti (testi, immagini, fotografie e/o ritratti, filmati, materiale audiovisivo), avendo, eventualmente, preventivamente ottenuto, ove necessario, tutti i consensi e le liberatorie previsti dalla disciplina vigente, con particolare – ma non esclusivo – riferimento alla legge sul diritto d'autore e alla disciplina sulla privacy.
L'Utente si impegna sin d'ora a manlevare e mantenere garantite ed indenni l’Agenzia per l’Italia digitale da ogni richiesta, anche risarcitoria, proposta e/o derivante, direttamente ovvero indirettamente, dall'utilizzo da parte dell'utente medesimo dei Servizi e/o dalla pubblicazione di qualsivoglia contenuto. Ai fini di tale manleva, si considererà imputabile all'utente qualsivoglia condotta posta in essere utilizzando le credenziali a quest'ultimo attribuite, salvo non ne venga comunicata la perdita alla Società in epoca anteriore alla citata condotta. 
Resta inteso che l’Agenzia per l’Italia digitale si riserva il diritto di rimuovere in qualsiasi momento qualsiasi contenuto pubblicato dall'utente attraverso i servizi a fronte della segnalazione di una pretesa violazione di diritti di terzi o comunque a proprio insindacabile giudizio. 
L'Utente concede all’Agenzia per l’Italia digitale il diritto e la licenza, non soggetti ad alcun compenso – e come tali completamente gratuiti – e non esclusivi, di utilizzare, adattare, pubblicare, distribuire, riprodurre ed eseguire senza limitazioni territoriali e/o temporali quanto trasmesso, inviato e pubblicato dall'Utente attraverso i servizi. 
Le previsioni che precedono relative alla pubblicazione di contenuti attraverso il sito non si applicano alla pubblicazione di codice sorgente attraverso il servizio Github richiamato dal sito. Tale pubblicazione rimane assoggettata alle condizioni di utilizzo accettate dagli utenti all’atto dell’accesso alla relativa piattaforma di discussione.

La titolarità di tutti i documenti e contenuti (testi, presentazioni, immagini, foto, video, ecc.) è dell'Agenzia per l'Italia Digitale.
La visualizzazione, il download e qualunque utilizzo dei dati pubblicati sul Sito comporta accettazione delle presenti note legali e delle condizioni della licenza con cui sono pubblicati.
Salvo ove diversamente indicato, i contenuti pubblicati sul presente sito sono messi a disposizione con licenza CC–BY 3.0, il cui testo integrale è disponibile al seguente indirizzo: [https://creativecommons.org/licenses/by/3.0/it/legalcode](https://creativecommons.org/licenses/by/3.0/it/legalcode).
Questo significa che, ove non diversamente specificato, i contenuti di questo sito sono liberamente distribuibili e riutilizzabili, a patto che sia sempre citata la fonte e – ove possibile – riportato l'indirizzo web della pagina originale.
Il codice sorgente del Sito è invece disponibile qui sulla piattaforma Github e, pertanto, riutilizzabile nei limiti di cui alla relativa licenza.
L'Agenzia per l'Italia Digitale si impegna costantemente per assicurare la qualità delle informazioni pubblicate sul sito, nonché la loro integrità, aggiornamento , completezza, tempestività , semplicità di consultazione e accessibilità.
Per qualunque segnalazione o suggerimento è possibile scrivere all’indirizzo [protocollo@pec.agid.gov.it](mailto:protocollo@pec.agid.gov.it).
In nessun caso l'Agenzia per l'Italia Digitale può essere ritenuta responsabile dei danni di qualsiasi natura causati direttamente o indirettamente dall'accesso al sito, dall'incapacità o impossibilità di accedervi.
I collegamenti a siti esterni, indicati nel presente sito, sono forniti come semplice servizio agli utenti, con esclusione di ogni responsabilità sulla correttezza e sulla completezza dell’insieme dei collegamenti indicati.
L’indicazione dei collegamenti non implica da parte dell'Agenzia per l'Italia Digitale alcun tipo di approvazione o condivisione di responsabilità in relazione alla legittimità, alla completezza e alla correttezza delle informazioni contenute nei siti indicati.
